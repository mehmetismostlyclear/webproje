source,content
bbcturk,"Avrupa İstatistik Ofisi (Eurostat) 2021 atık ihracatı verilerine göre Türkiye, 14,7 milyon tonla Avrupa Birliği'nden en fazla atık ithal eden ülke oldu. Peki hurda metal ihracatı AB'de neden eleştiriliyor? AB'den tüm atık ihracatının yarısından fazlası Türkiye'ye yapıldı. Verilere göre Türkiye Avrupa'dan en fazla hurda metal ithal ediyor.Avrupa'dan Türkiye'ye yapılan atık ihracatı son 20 yılda yaklaşık üç kat arttı.AB'nin ihracatında türlerine göre büyük ağırlığı hurda metal (demir ve çelik atıkları) oluşturdu. 2021'de AB'nin yaptığı 19,5 milyon tonluk hurda metal ihracatı tüm atık ihracatının yüzde 59'uydu. AB'den ihraç edilen tüm hurda metalin yaklaşık üçte ikisini oluşturan 13,1 milyon tonluk bölümü Türkiye'ye gönderildi. Geri kalanın tamamına yakını, yani yaklaşık 5,5 milyon tonu ise İngiltere'ye gitti. Sayılar Türkiye'nin metal atık ithalatında artış olduğunu gösteriyor. 2020'de AB ülkelerinden ihraç edilen yıllık 17,5 milyon ton hurda metalin yaklaşık 12 milyonunu Türkiye almıştı. AB'den 2021'de 4,4 milyon ton da kağıt atık ihraç edildi. Kağıt atıkların 400 bin tonluk yüzde 10'unu oluşturan bölümü Türkiye'ye gönderildi.Tüm atık ihracatının yüzde 13'ünü oluşturan kağıt atıkların ana destinasyonu Hindistan oldu. Kağıt atıkların 1,2 milyon tonu (yüzde 26) Hindistan'a, 900 bin tonu Endonezya'ya (yüzde 22) gönderildi.  AB'den birliğin dışındaki ülkelere atık ihracatı, 2004'ten bu yana yüzde 77 oranında artarak 33 milyon tona ulaştı. AB dışı ülkelerden gelen atık ithalatı da aynı dönemde yüzde 11 artarak 19,7 milyon tonu buldu.Türkiye 2020'de de AB'nin en büyük atık alıcısı olmuştu. 2020'de yıllık 32,7 milyon tonu bulan atık ihracatının 13,7 milyon tonu Türkiye'ye gönderilmişti. Brüksel merkezli Avrupa Çelik Derneği (EUROFER) AB'nin hurda metallerini ""daha düşük çevre, iklim, çalışma ve sosyal standartlara sahip üçüncü ülkelere ihraç etmesini"" eleştiriyor. Avrupa Komisyonu, bu sorunla ilgili Kasım 2021'de atık sevkiyatı düzenlemelerini yeniden ele alan bir teklif yayımladı. EUROFER bu teklifin AB'nin atık yönetimi konusunda kendi sınırları içinde uyguladığı yüksek standartların atık ihraç ettiği ülkelerde sağlanması için yeterli olmadığını söylüyor. Açıklamada ""Atık ihracatçılarının denetim yapma zorunluluğu, teklifin en yenilikçi kısmı. Ancak bunun başarısı denetimlerin nasıl gerçekleştirileceğine bağlı. Bu nedenle güvenilirliği ve şeffaflığı sağlamak için etkili ve güvenilir bir prosedüre ihtiyaç var,"" deniliyor. EUROFER de Avrupa'dan ihraç edilen hurda metalin 2021'de en büyük alıcısının Türkiye olduğunu vurguluyor.Derneğin Direktörü Axel Eggert ""Neden bazı ülkelere sadece OECD üyesi oldukları için hak etmedikleri ayrıcalıklar tanınıyor?"" diye soruyor.Sanayi ve Teknoloji Bakanlığı'nın 2021'de yayımladığı Demir Çelik Sektör Raporu'na göre sektör, 2020'de hammadde olarak kullandığı demir cevherinin yaklaşık yüzde 60'ını, hurdanın yüzde 70'ini ve koklaşabilir taşkömürünün yüzde 90'ını ithal ediyor.Bu durum sektörün dış ticaret açığı vermesine neden oluyor. Sektördeki en fazla dış ticaret açığına 6,3 milyar dolarla çelik hurda ithalatı neden oluyor.Raporda Türkiye'nin 2020'de toplam 22,5 milyon ton hurda metal (demir ve çelik) ithal ettiği belirtiliyor."
donanimhaber,"









Tam Boyutta Gör



Yayıncılığını NACON ve Daedalic Entertainment'ın yaptığı, geliştiriciliğini ise Daedalic Entertainment'ın yaptığı The Lord of the Rings: Gollum'un çıkış tarihi açıklandı.




Call of Duty: Modern Warfare II'nin çıkış tarihi belli oldu


1 yıl önce eklendi






Geçtiğimiz saatlerde yapılan açıklamaya göre The Lord of the Rings: Gollum; PlayStation 5, Xbox Series, PlayStation 4, Xbox One ve PC için 1 Eylül 2022'de çıkış yapacak. Switch için ise 2022 yılının sonunda çıkış yapacak ancak ne yazık ki net tarih belli değil. Oyunun Steam sayfasına da buradan ulaşabilirsiniz.Atletik ve çevik, sinsi ve kurnaz. Kaybettiğini bir kez daha avuçlarının arasında tutma arzusuyla yanıp tutuşan Gollum, Yüzüklerin Efendisi™ dünyasındaki büyüleyici karakterlerden biridir.Kimsenin hayal bile edemeyeceği şeyler görmüş, kimsenin bahsetmeye bile cüret edemeyeceği şeylerden sağ çıkmıştır. Bölünmüş kişiliğinden dolayı Gollum kadar vahşi ve hain olabilirken, Sméagol kadar da arkadaş canlısı ve temkinli olabilir.J.R.R. Tolkien'ın hikâyesinde ne kadar hayati rol oynasa da Gollum'un maceralarının çoğu henüz anlatılmadı. Yüzüklerin Efendisi™: Gollum™'da bu hikâyenin keyfine varacaksınız. Kara Kule'deki esaret yıllarından Mirkwood Elfleri'nin yanındaki zamana kadar her şeyi bulacaksın.Hayatta kalmak ve karşınıza çıkanların üstesinden gelmek için gizlilik, çeviklik ve sinsiliği kullanın. Tehlikeleri aşarken zıplayın ve boğuşun ya da avantajlı noktalara tırmanın.Gollum bir savaşçı olmasa da, fırsat çıktığında dikkatsiz bir düşmana suikast düzenlemek veya daha yaratıcı ve hain yollarla onu ortadan kaldırmak tam da ona göre bir şey.Verdiğiniz kararlar ve oynayış şekliniz Gollum'un kişiliğini doğrudan etkileyecek: Gollum ve Sméagol'un oluşturduğu iki taraf arasındaki mücadelede Gollum'un karanlık tarafının mı kontrolü ele alacağını ya da bir zamanlar Sméagol olandan geriye bir umut ışığı kalıp kalmadığını seçmek sizin elinizde. Tek zihin, iki ego. Karar senin!"
donanimhaber,"









Tam Boyutta Gör



Apple geçen yıl piyasaya sürdüğü iPhone 13 Pro modellerinde 120 Hz ProMotion ekrana yer vermişti. Cupertinolu şirket bu yıl çıkaracağı iPhone 14 Pro modellerinde bu ekran teknolojisini kullanmayı sürüdürecek olsa da işlevselliğini artıracak bazı yükseltmeler yapacak.




Windows 11'e üçüncü taraf widget desteği geliyor


1 yıl önce eklendi






Ünlü analist Ross Young bu sonbaharda resmiyet kazanacak iPhone 14 Pro'nun Sürekli Açık Ekran (Always on Display) özelliğine sahip olabileceğini söyledi. Bildiğiniz üzere bu teknoloji kullanıcıların ekranı açmadan saat, tarih ve bildirimler gibi bilgileri görüntülemesine olanak sağlıyor.



Young'a göre iPhone 14 Pro, 1 Hz'e kadar düşebilen değişken ekran yenileme hızı sayesinde bu özelliği sunabilecek. Mevcut iPhone 13 Pro ve 13 Pro Max'te bu değer 10 Hz ile sınırlıydı. Yani söz konusu telefonlar ekrandaki içeriğe bağlı olarak 10 Hz ile 120 Hz arasında bir frekans geçişine izin veriyor.









Tam Boyutta Gör



Apple'ın yeni amiral gemisinde sunmayı planladığı Sürekli Açık Ekran teknolojisi yıllardır Samsung ve Oppo gibi birçok Android üreticisinin cihazlarında var. Bu yıl itibarıyla iPhone'lara da gelecek gibi görünüyor. iPhone 14 Pro'larda kullanılacak ProMotion ekranların frekansının 1 Hz'e kadar düşebilmesi şüphesiz ki pil ömrüne de olumlu yansıyacak."
gazetoksijen,"Gösteri dünyasının sivri dilli komedyeni Ricky Gervais, Netflix'te yayınlanan SuperNature şovundaki sözleri nedeniyle eleştiri oklarının hedefi oldu. Kara mizahıyla dünya çapında üne kavuşan komedyen ""Yeni kadınları seviyorum. Harikalar, değil mi? Son zamanlarda gördüğümüz yeniler. Sakallı olanlar…” dedikten sonra trans bireylerin tuvalet kullanımı hakkında konuştu.Gervais’in esprileri, trans bireylerin ve bu topluluğu destekleyenlerin tepkisini çekti. The Guardian’da yer alan habere göre; ABD’li LGBTİ+ hakları grubu Glaad, Gervais’in SuperNature gösterisine tepki gösterenler arasındaydı. Açıklamada “Ricky Gervais’in ‘komedi’ gösterisini Netflix’te izledik ki siz izlemek zorunda kalmayın. Şaka olarak maskelenmiş grafik, tehlikeli, trans karşıtı laf kalabalığıyla dolu. Aynı zamanda Gervais, eşcinsel karşılığı retorik kullanıyor ve HIV üzerine yanlış bilgi yayıyor” ifadeleri yer aldı.LGBTİ+topluluğu, izleyicileri özel bölümü boykot etmeye çağırırken Gervais'in adı Twitter'da trend oldu. Bazı kullanıcılar da Netflix aboneliklerini iptal etme sözü verdi.Netflix ilk defa bir komedyen yüzünden eleştirilerin odağında değil. Platform, geçtiğimiz yıl da Dave Chappelle’in şovu nedeniyle sert bir şekilde eleştirilmiş ve hatta çalışanlar da platformun yayın politikasına tepki göstermişti. Ricky Gervais’in şovunun yayınlanmasından sonra bir süredir kan kaybeden platform, bu defa da kullanıcıların aboneliklerini sonlandırma tehditleriyle karşı karşıya.Kariyerinde; 7 BAFTA, 3 Altın Küre, 2 Emmy olmak üzere birçok ödül kazanan Gervais asıl ününü, arkadaşı Stephen Merchant ile birlikte yardımcı yazarlık ve yardımcı yönetmenlik yaptığı televizyon dizisi The Office ve sonraki dizisi Extras ile elde etti. Yazarlığının ve yönetmenliğin yanı sıra The Office dizisinde David Brent, Extras dizisinde Andy Millman karakterlerini canlandırdı. Ghost Town, Müzede Bir Gece gibi sinema filmlerinde de rol aldı. Kariyerinde üç kapalı gişe stand-up komedi turnesine ve çok satan Flanimals kitap serisi olan Gervais son olarak After Life dizisinde canlandırdığı Tony karakter ile adından söz ettirdi.  "
gazetoksijen,"Sovyetler Birliği ile Amerikan yumuşamasında merkezi rol oynayan, kitleleri kutuplaştırıcı 98 yaşındaki eski Dışişleri Bakanı Henry Kissinger, Ukrayna'ya tavsiyede bulundu: Rusya ile barış yapmak için bölgeden çekilin.Pazartesi günü İsviçre'nin Davos kentindeki Dünya Ekonomik Forumu'na video bağlantısı yoluyla konuşan Kissinger, Rusya ile müzakerelerin yeniden başlatılmaması ve Kremlin'in daha fazla yabancılaşması halinde Avrupa istikrarının uzun vadede korkunç sorunlarla karşılaşacağını söyledi.Kissinger ”Kolayca üstesinden gelinemeyecek karışıklıklar ve gerilimler başlamadan önce müzakereler önümüzdeki iki ay içinde başlamalı” diye konuştu. Ukrayna sınırlarının şubat ayında savaş başlamadan önceki haliyle restore edilmesine atıfta bulunarak, ""İdeal olarak ayrım çizgisi statükoya geri dönüş olmalı. Savaşı bu noktadan sonra sürdürmek, Ukrayna'nın özgürlüğüyle ilgili değil, Rusya’ya karşı yeni bir savaşla ilgili olacaktır"" dedi.Kissinger bu sözleri söyler söylemez sosyal medya ve ötesinden yoğun tepki aldı. Pek çok eleştirmen, uluslararası ilişkilerde gerçekçiliği ile ünlü bir adamın açıkça imkansız bir şey önerdiğini söyledi.Ukrayna parlamentosu üyesi İnna Sovsun Twitter'da ""ABD esi Dışişleri Bakanı'nın, herhangi bir ülke için egemen toprakların bir kısmından vazgeçmenin bir barış yolu olduğunu düşünmesi üzücü!"" diye yazdı.Dış İlişkiler Konseyi'nin başkanı Richard N. Haass, Twitter'da Kissinger'in önerisinin “pes etmeleri anlamına geldiği için Ukrayna tarafından, Rusya’ya çok az şey verdiği için de Putin tarafından reddedileceğini"" yazdı.Çoğu Ukraynalı da bu fikri reddediyor. Kiev Sosyoloji Enstitüsü tarafından salı günü yayınlanan bir anket Ukraynalıların yüzde 82'sinin Rusya'ya toprak vermek istemediğini tespit etti.  Ukraynalı yetkililer mart ayındaki barış görüşmeleri sırasında, Rusya'nın önemli talebi NATO'ya katılma olasılığından vazgeçerek ülkelerini kalıcı olarak tarafsız ilan etmeye ve Kremlin’in toprak iddialarını tartışmaya hazır olduğunu söylemişti. Ancak toprak devri Ukrayna’da son derece hassas bir konu. Birçok Ukraynalı ülkenin toprak tavizleri vermemesi veya Rusya'nın taleplerine boyun eğmemesi konusunda kararlı.Rusya, 2014 yılında Ukrayna’dan Kırım'ı ele geçirdi. Ukrayna kuvvetleri son sekiz yıldır doğu Donbas bölgesinin büyük bir bölümünü kontrol eden Rus destekli ayrılıkçılarla savaşıyor.Realpolitik'in büyük ismi Kissinger tartışmalara yabancı değil. 1973'te Vietnam'daki savaşın sona ermesini müzakere etme çabaları nedeniyle Nobel Ödülü'ne layık görüldüğünde, eleştirmenler görev süresi boyunca Kamboçya'daki yıkıcı ABD bombalama kampanyasına işaret ederek şikayet etmişti. Nobel komitesi kararı protesto etmek için istifa etmişti.Rus satranç ustası ve siyasi aktivist Garry Kasparov, Twitter'da Kissinger'ın Ukrayna konusundaki son pozisyonunun sadece ahlaksız olmakla kalmayıp aynı zamanda ""yanlış olduğunun tekrar tekrar kanıtlandığını"" yazdı. Kasparov, ""Putin ve Şi Cinping gibi büyük güç alanlarını kabul etmek sürdürülebilir değil çünkü diktatörlerin kaçınılmaz olarak çatışmaya ihtiyacı vardır. Bu Soğuk Savaş değil"" dedi.© 2022 The New York Times Compan"
hurriyet,"Haberin DevamıTürkiye gündemine ilişkin soruları yanıtlayan AK Parti Genel Başkan Yardımcısı Erkan Kandemir, enflasyonda gerilemenin sonbahardan itibaren görüleceğini söyledi. Enflasyon sorununun sadece Türkiye'de olmadığını belirten Kandemir, kira artışlarıyla ilgili düzenlemenin yapılabileceğini belirtti.Kandemir, maaş artışlarına ilişkin olarak da derde deva olacak çalışmaların yapıldığını kaydetti.Kandemir'in açıklamaları şöyle:Dünyada esasında yaşanan bir kriz var. Pandemi sonrası dünyasında sadece pandemiyle ilgili de değil. Arz güvenliğiyle ilgili, savaşla ilgili yansımaları var. Dünyada şu anda hemen hemen bütün ülkeler enflasyonla mücadele etme içindeler. Avrupa'daki çok güçlü ekonomiler bile tarihlerindeki en yüksek enflasyonla karşı karşıya geliyor. Enflasyonist baskı maalesef Türkiye'ye de yansıyor. Hükümetimiz ciddi adımlar atmaya devam ediyor.Haberin Devamı(Enflasyon) Vatandaş, Türkiye'nin müstakil bir meselesinin olmadığını biliyor. Güçlü liderlik ve istikrarlı bir hükümetin üstesinden geleceğini biliyor. Mücadeleye devam edeceğiz. Her bakanlar kurulu toplantısının ana gündemi ekonomi. Cumhurbaşkanımız yeni tedbir paketlerini açıklıyor. Sonbahardan itibaren enflasyonda hissedilen düşüş de olacak. Topyekun mücadelemizde mesafe almış olacağız. Yazın da bunu hissedeceğiz. Çarşıda pazarda fiyatlarda iyileşme olacak.(Maaş zamları) Rutini içinde devam eden bir çalışma. Derde deva olacak bir çalışma. Yol haritası üzerinde çalışılıyor. AK Parti iktidarlarının genel yaklaşımı milletin derdi bizim derdimiz. Orada bir problem varsa bizim problemimiz. Çözmekle ilgili beklentinin de bizde olduğunu görüyoruz. İlgili bakanlarımız konuyla ilgili çalışmalarını yapıyorlar. Önümüzdeki süreçte atılan adımları göreceğiz. Popülist söylemlere girmeyi doğru bulmuyoruz. AK Parti uzun vadede bedel ödetecek hiçbir şey yapmamakla zaten istikrarı sağlamış siyasi bir hareket. Aldığımız her kararın maliyeti var. Bu maliyet milletimizin hayatını ferahlatacak şekilde milletimize yansıtılmalı.Gözden KaçmasınBakan Kurum'dan fahiş kiralarla ilgili önemli açıklama: Cumhurbaşkanımız yakında paylaşacakHaberi Görüntüle(Kira fiyatları) En sık önümüzde gelen meselelerden bir tanesi. İlgili bakanlarımız çalışma yapıp yol haritası çıkardılar. Burada adım atılması gerektiğini görüyoruz. Bakanlarımız yol haritasını önümüzdeki süreçte açıklayacaklar.Haberin Devamı(Seçim süreci) İstikrarı önemseyen siyasi hareketiz. Seçimler tam zamanında yapılacak. Muhalefet dönüp dönüp aynı şeyleri söylüyorlar yanılıyor. Parti içerisinde mutfağımız çalışmaya devam ediyor. Biz inanıyoruz ki 2023 seçimleri demokratik anlamda Türkiye dünyanın örnek gösterilebilecek ülkelerinden bir tanesi. İnşallah güzel bir rekabet içerisinde seçimlere hazırlanacağız. Karşı tarafın söylemlerine değil, kendi yaptıklarımıza bakıyoruz. Kılıçdaroğlu'nun son günlerde yaptığı açıklamalara baktığımızda hayret ve endişe ile o açıklamaları takip ediyoruz.(Kılıçdaroğlu'nun açıklamaları) Bu bir iftira kampanyasıdır. Hazin bir iftira kampanyasıdır. Kılıçdaroğlu Türkiye siyasetinde maalesef bugüne kadar hiçbir siyasi liderin yapmadığı bir metadoloji ve dil ile siyaset yapıyor. Kılıçdaroğlu'ndan geriye Türkiye siyasetinde ne kalacak derseniz, maalesef hayırla yad edemeyeceğimiz Türk siyasetine şöyle de bir pozitif katkı sunmuş diye bir şey bırakmayacağı görünüyor. Son dönemde iç kaosa ve illegaliteye çağrı yapıyor. Bu yeni değil. Elektrik meselesinde yaşadık. Kurumların önüne gidip yapılan açıklamaları görüyoruz. Siyasi partinin içerisindeki organların oluşturduğu olgunlaştırdığı siyaseti değil de dün parti sözcümüz güzel ifade etti, mutfakta biri var diye. Başka bir mutfakta pişirilen metni okuyor görüntüsü veriyor. Peki kim bu odak ve neye hizmet ediyor? Kılıçdaroğlu niçin Türkiye'nin önemli karar anlarında gündemle alakası olmayan şeyleri siyasetin meselesi haline getiriyor? Şehitlerimizin cenazeleri var. Yurt dışında operasyon devam ediyor. Gençlerimizi çocuklarımız şehit oluyor. Onların cenazelerine katılıyoruz. Böyle bir dönemde Cumhurbaşkanımızın bir adım atılabileceği sinyalini verdiği dönemde Kılıçdaroğlu siyaset gündeminden kopuk iddiayı dillendiriyorsa bu tesadüf değildir.Haberin DevamıGözden KaçmasınRusya'dan sır operasyon! Askerlerin cansız bedenleri gizlice toplandıHaberi Görüntüleİllegaliteye çağrı Kılıçdaroğlu'nun sıkça yaptığı şeyin tesadüfi olmadığı nereden ilham aldığının soru işareti olarak görüyoruz. Her defasında toplumun bir kesimini özellikle bürokratları tehdit dilinin, devleti işlemez hale getirme arzusu ve isteğinin de çok anormal olduğunu görüyoruz. Bürokratlara yargılanacaklarını söyleyerek, parmak sallayarak, öğretmen, çiftçi, yani hemen hemen toplumun her kesimine Kılıçdaroğlu parmak sallayan siyaset dili inşa ediyor.Bu çatışma dilinin herkesten hesap sorma dili var. Bu dilin toplumu nasıl kutuplaştırdığını ve gerebileceğini de Kılıçdaroğlu'nun gördüğünü görüyoruz. Bunu da son derece yanlış buluyoruz. Huzur içerisinde siyaset yapmanın önemli olduğuna inanıyoruz. Bu dil buna hizmet etmeyen bir dil.Kılıçdaroğlu her defasında siyasetin konusu olmayan meseleyi siyasetin merkezine getiriyor. Aileyi siyasetin merkezine alıyor. Bundan sıkıldık. AK Parti camiasının sabrını sınayan bir hale geldi. Cumhurbaşkanımızın ailesini diline pelesenk ederek oradan bir şeyler inşa etmesini yanlış buluyoruz. Kılıçdaroğlu'nun son açıklamalarını talihsiz görüyorum. Kendi parti mutfağında değil de başka parti mutfağında pişirilip önüne konduğunu maalesef üzülerek görüyoruz.Haberin Devamı(Kılıçdaroğlu'nun belge iddiaları) Her iki vakıf da açıklama yaptılar. ABD'de mali transferlerde hassas ülkenin dikkatle takip ettiği, incelediği yasalsınırlar içerisinde yapılan çalışmalar. Burada Kılıçdaroğlu'nun yasal belgeleri elinde sanki orada bir illegalite varmış gibi sallayarak toplumun önüne getirmesini çok problemli olduğunu görüyoruz. 1960 darbesi öncesi, bu bir vesayet söylemi. 1960 darbesi öncesi Menderes'i idama götüren süreci hazırlayan zihniyetin bir propagandası vardı. Menderes ve Bayar uçağa 12 ton altın yükleyecek ve ülkeden kaçtı, vatanseverlere çağrımızdır, bilgiyi yayın diye propaganda yapmışlardır. Bu yeni değil. Esas mesele şu, Türkiye ekseninden mi yoksa Türkiye'nin attığı adımlardan rahatsız olanların söylemlerinden mi propaganda dili inşa ediyorsunuz? Siz kimin sözcülüğünü yapıyorsunuz? Kim size bu bilgileri sağlıyor? CHP genel başkanı sıfatıyla mı yoksa terörist organizasyonların size uzattığı metinleri okuyan bir lider olarak mı söz söylüyorsunuz? Biz nihayetinde tüm Türkiye'nin oyuna talip siyasetiz. Milli ve yerli duruşun, bunun rahatsız ettiği çevrelerin söylediklerinin her iki pozisyonu da milletin çok net tespit ettiğini düşünüyorum.Haberin DevamıVakıflar açıklamalarını yaptılar. Hem Türkiye hem de ABD'deki açık kaynaklardan ulaşılabilecek bilgiler bunlar. İlgili vakıflar bunun detaylarını veriyorlar. Biz burada meseleye şöyle bakarız; Yasal olarak hareket eden sivil toplum kuruluşlarını tehdit ederseniz bu bir vesayetin uzantısıdır.Gözden KaçmasınABD'de ilkokula kanlı baskın... Kurbanların kimlikleri belli oldu! Saldırganın mesajları dehşete düşürdüHaberi Görüntüle(Suriye'ye operasyon) Türkiye kendi güvenliğini tehdit eden her meseleye kararlılıkla üzerine giden meşru haklarını kullanmaya devam ediyor. Cumhurbaşkanımız sinyal verdi. MGK toplantısı sonrası orada paylaşılacaktır. Cumhurbaşkanımızın ifadesiyle uluslararası hukukun içerisinde kalmak kaydıyla üzerimize düşen her şeyi yapacağız. Milletimizin güvenliği adına.(Millet bahçesi) Bütün büyük projelerde biz yapılan projeyi tartışmak yerine muhalefet küçük bir meseleye odaklıyor. Çanakkale Köprüsü'nü yapıyoruz, devasa bir eser. Muhalefet ufacık detayları çok büyük meseleymiş gibi tartışıyor. Burada bahsedilen şu; AHL'de 5 milyon metrekare devasa 133 bin ağaç dikeceğimiz muhteşem bir millet bahçesinden bahsediyoruz. Bunlar tartışılır mesela. Pistler kalsın mı kalmasın mı tartışılır. Esasını kaçırmamak lazım. Türkiye'ye vizyon sunuyoruz. 29 Mayıs'ta aynı zamanda ilk defa siyasi parti mitingiyle çevre hareketi de örtüşmüş olacak. Dünyada ilk defa büyük ve geniş katılımla çevre faaliyeti de yapmış olacağız. Muhteşem proje ortaya koyuyorsunuz, milletin kullanımına açıyorsunuz. Piknik alanları, koşu alanları, çocukları getirebilsinler, güzel vakit geçirilsin diye alan inşa ediyorsunuz. Burada bu muhalefeti anlayabilmek mümkün değil. Bir defa muhteşem bir katılımla tarihimizin en büyük çevre faaliyetini yapacağız. Pistle ilgili çalışma yapılıyor. Pistin kaldırılması durumunun getireceği ve götüreceği maliyet ve uzun vadeli kullanımı açısından artısı eksisi değerlendiriliyor. Bir pist korunacak, diğeriyle ilgili de kamuoyu kararını verecek.   "
hurriyet,"Haberin DevamıCHP Genel Başkanı Kemal Kılıçdaroğlu, Düzce Ticaret ve Sanayi Odası'nı ziyaret etti. Basına kapalı gerçekleştirilen ziyaretin ardından makam aracına binmek için binadan çıkan Kılıçdaroğlu'na çok sayıda kişi sevgi gösterisinde bulunurken, alkışlayıp fotoğraf çektirdi. 2 kişi ise Kemal Kılıçdaroğlu'na, ""Burası Kandil değil, Düzce"" diye bağırarak tepki gösterdi. 2 kişi, koruma görevlilerince uzaklaştırıldı. Aracına binen Kılıçdaroğlu, partisinin il başkanlığına gitti."
bloomberght,"Yunanistan Başbakanı Kiryakos Miçotakis, Rusya'ya doğalgaz için çok yüksek bedeller ödendiğini belirtti.İsviçre'nin Davos kasabasındaki Dünya Ekonomi Forumu kapsamında Borge Brende'nin sorularını özel oturumda yanıtlayan Miçotakis, Yunanistan ekonomisine ve bölgesel gelişmelere ilişkin değerlendirmelerde bulundu.Miçotakis, Avrupa Birliği'nin (AB), Rusya hidrokarbon kaynaklarına olan bağımlılığından bir an evvel kurtulması gerektiğini belirterek yenilenebilir enerji kaynaklarına vurgu yapılıp enerji çeşitliliğinin artırılması gerektiğini savundu.AB'nin toplu doğalgaz alımı yapması gerekliliğine inandığını ifade eden Miçotakis, ""Rusya'ya doğalgaz için astronomik ücretler ödüyoruz. Bunlar gaz piyasasının gerçeklerini yansıtmıyor."" dedi.Miçotakis, Ukrayna savaşının ardından AB'nin savunmaya daha çok eğilmesi gerektiğini söyleyerek ""Daha çok harcamamız gerek ancak daha akıllıca harcamalıyız. Savunma sistemlerimize bakmalıyız, daha çok müşterek çalışma imkanlarına sahip olmalıyız."" diye konuştu.Yunanistan'ın, AB'nin stratejik bağımsızlığından yana olduğunu belirten Kiryakos Miçotakis, ""Avrupa'nın NATO'nun katılımı olmaksızın kendi kendine hareket etmesi gereken zamanlar olacaktır."" ifadesini kullandı. "
