source,content
bbcturk,"Ukrayna'da bir mahkeme, ülkenin Rusya tarafından işgali sonrası görülen ilk savaş suçları  davasında tank birliği komutanı bir Rus askerini, sivil bir Ukraynalıyı öldürmekten suçlu bularak ömür boyu hapse mahkum etti. Ukrayna güçleri tarafından esir alınan Çavuş Vadim Şişimarin, 28 Şubat'ta Ukrayna'nın kuzeydoğusundaki Çupakivka köyünde 62 yaşındaki Oleksandr Şelipov'u öldürmekten suçlu bulundu. Mavi ve gri renkli kapüşonlu bir eşofman üzeri giyinmiş olan Şişimarin mahkeme salonuna yerleştirilmiş camla çevrili sanık sandalyesinden sessizce duruşmayı izledi ve hakkındaki karar okunurken, hiçbir tepki göstermedi. Çavuş Şişimarin duruşmalarda Ukraynalı sivil Şelipov'u vurduğunu itiraf etti ama emirleri uyguladığını söyledi, Şelipov'un dul eşinden af diledi. Ukrayna'da halen birçok savaş suçu iddiası hakkında soruşturma yürütülüyor. Rusya, askerlerinin Ukrayna işgali sırasında sivilleri hedef almadığını söylüyor ama Ukrayna'ya göre 11 binden fazla savaş suçu iddiası var. Ukrayna'nın başkenti Kiev'de bugün yapılan duruşma, bir yandan da Ukrayna açısından, bir Rus askerinin, uluslararası savaş kurallarını çiğneyerek bir sivili öldürdüğünü kuşkuya yer bırakmayacak şekilde dünyaya göstermek açısından önem taşıyordu. Kararın açıklanması öncesi Şişimarin'i savunmak üzere Ukrayna devleti tarafından atanan avukat BBC'ye, bu süre içerisinde hiç bir Rus yetkilinin yargılanan askerle temas kurmadığını söyledi. Moskova'dan daha önce yapılan açıklamalarda Rus askerin başına geleceklerden kaygı duyulduğu kaydedilmişti. Kremlin Sözcüsü Dmitriy Peskov buna karşılık Rusya'nın ""bu askerin haklarını koruma imkanına sahip olmadığını"" söyledi. Rusya'nin Kiev'deki büyükelçiliği şu anda kapalı. Yargılamaya konu olan öldürme olayı sırasında, konvoyları saldırıya uğrayınca birliklerinden ayrı düşen 21 yaşındaki Çavuş Şişimarin ve beraberindeki askerler, el koydukları bir araçla yollarını bulmaya çalışıyorlardı. Yolda cep telefonuyla konuşmakta olan Şelipov'u gördüler. Şişimarin, kendisine Şelipov'u ateş ederek öldürmesi emri verildiğini söylüyor. Savunma avukatı geçen Cuma günkü duruşmada Şişimarin'in iki kez bu emri yerine getirmeyi reddettikten sonra ateş ettiğini, silahından çıkan 3-4 kurşundan sadece birinin Şelipov'a isabet ettiğini söyledi. Avukat Şişimarin'in kendi canını kaybetme korkusuyla ateş etmek zorunda kaldığını söyleyerek sanığın öldürme kastı bulunduğu suçlamasını sorguladı. Duruşma sırasında öldürülen Şelipov'un dul eşi Katerina Şelipova'nın Şişimarin'e, ""Lütfen söyleyin. Neden geldiniz bu ülkeye? Bizi korumaya mı? Bizi kimden korumaya? Beni, öldürdüğünüz kocamdan mı korumuş oldunuz?"" demesiyle dramatik anlar yaşandı. Genç Rus askerin bu soruya bir yanıtı yoktu. Şelipova'dan af diledi, sonra ""Ama beni affedemeyeceğinizi de biliyorum"" dedi. Şelipova daha sonra BBC'ye yaptığı açıklamada,""Ona çok acıdım ama böyle bir suç işlemiş, onu affedemem"" diye konuştu. "
bbcturk,"İtalya'da AC Milan'ın 11 yıl aradan sonra Serie A'da şampiyon olması basında ""Başyapıt"" ve ""En çok para harcayan değil, en iyi oynayan kazandı"" şeklinde yorumlandı.Milan'ın eski sahibi Silvio Berlusconi'nin ailesine ait olan Il Giornale gazetesi baş sayfasından takımın renklerine atıfla ""Kırmızı siyahlılar tanrılaştı"" başlığını kullandı. Milan merkezli gazetedeki yorumlardan birinde de takımın sembolünden yola çıkılarak ""Şeytan cennete gitti"" denildi. Yazıda, ""Milan'ın kıymetli koleksiyonunun 19.'su olan bu muhteşem şampiyonluk hem en beklenmedik hem de en hak edilmiş olanı"" denildi.La Gazzetta dello Sport da Milan'ın şampiyonluğunu ""Muhteşem Milan"" manşeti ve ""Başyapıt"", ""Şeytanın güzelliği"" gibi ifadelerle kutladı. Gazetenin başyazısında, ""Milan bir başyapıt yarattı: En çok para harcayan değil, en iyi oynayan kazandı. Favori takım değil, daha fazla fikre sahip olan kazandı"" denildi.La Gazzetta, Milan şehrinin Serie A'daki diğer ekibi Inter ile AC Milan arasındaki şampiyonluk yarışının son ana kadar sürmesine atıfta bulunarak ""Inter'e karşı elde edilen bu zaferin kırmızı siyahlılar için ayrı bir tadı var"" diye yazdı.Corriere della Sera gazetesi ise baş sayfasındaki haberde, ""Gençlerin Milan'ı kazandı"" ifadesini kullandı. Gazete, ""küçük şeytanlar"" diye nitelediği genç oyuncular Sandro Tonali, Rafael Leão, Pierre Kalulu ve Fikayo Tomori'nin, 40 yaşındaki Zlatan Ibrahimović gibi ustalar tarafından teşvik edildiğini ve sonunda takımı şampiyonluğa taşıdığını belirtti.Corriere della Sera, şampiyonluğun başrol oyuncuları arasında Teknik Direktör Stefano Pioli'ye de özel yer ayırdı ve Pioli'nin ""Taktik ve psikolojik açıdan bir başyapıt"" yarattığını yazdı.La Repubblica, ""Gençler ve yenilmezler"" başlığıyla takımın istatistik analizini yaptı ve yaş ortalaması 26 olan takımın Avrupa ekipleri içinde en genç şampiyon olduğunu vurguladı. Baş sayfada da ""11 yıl sonra kutlama"", ""Sürdürülebilir futbol devrimi"" başlıkları yer aldı.Spor gazetesi Corriere dello Sport, lig şampiyonu ekibin taraftarlarına seslenerek ""Günaydın sevgili Milanlı… Bugün senin için harika, unutulmaz bir Pazartesi. Bunu hak ettin"" diye yazdı."
bbcturk,"İsrail, İsviçre ve Avusturya'da maymun çiçeği virüsüne bağlı yeni vakalar tespit edildi. Böylelikle dünya çapında vaka bildiren ülke sayısı 15'e yükseldi.  İngiltere'de virüs riski taşıyanlardan 21 gün izole olmaları istendi.İsrail ve İsviçre, tespit edilen birer vakanın yakın zamanda yurtdışına seyaha eden kişilerde görüldüğünü söyledi. Öte yandan İsrail diğer şüpheli vakaları da araştırıyor.İnsanlar arasında kolayca yayılma eğiliminde olmayan maymun çiçeği virüsüne bağlı rahatsızlıklar genellikle hafif seyrediyor.Virüs, en çok Orta ve Batı Afrika'da yaygın.Bazı Avrupa ülkeleri, ABD, Kanada ve Avustralya da dahil olmak üzere farklı ülkelerde 80'den fazla vaka bildirildi.Sağlık Bakanı Fahrettin Koca, Pazar günü Twitter'dan yaptığı açıklamada, virüse Türkiye'de rastlanılmadığını söyledi ve kamuyouna ""müsterih olma"" çağrısında bulundu.Söz konusu salgın, bilim insanlarını şaşırtırken, genel halk sağlığı için riskin düşük olduğu söyleniyor. İngiltere Ulusal Sağlık Servisi'ne (NHS) göre, virüsü yakalanan pek çok insan birkaç hafta içerisinde iyileşiyor.Dünya Sağlık Örgütü (WHO), ""Tespit çalışmaları arttıkça vaka sayısının da artmasını bekliyoruz."" dedi.İlk olarak İngiltere'de tespit edilen virüse bağlı vakalar, daha sonra Avrupa kıtasında bazı ülkelerde bildirildi. İspanya, Portekiz, Almanya, Belçika, Fransa, Hollanda, İtalya ve İsveç vakaları doğrulayan ülkeler arasında.İngiltere Sağlık Güvenliği Ajansı şimdiye kadar 20 vaka tespit etti. Ajansın, yayımladığı son güncellemede virüsün yayılmasını önlemek için yüksek risk altındaki kişilerden 21 gün izole olmaları istendi. Uygulama, maymun çiçeği virüsü tespit edilen herhangi bir kişiyle doğrudan temas halinde olan veya aynı hanede yaşayan tüm kişileri kapsıyor. Bulaşma riskinin olduğu kişilerin takibi için iletişim bilgilerini ajansla paylaşmaları, varsa seyahat planlarını iptal etmeleri ve hamile kadınlar, zayıf bağışıklığı olanlar ve 12 yaşından küçük çocuklarla temastan kaçınmaları öneriliyor.Kurumun baş tıbbi danışmanı Dr. Susan Hopkins, BBC'ye yaptığı açıklamada, ""Günlük bazda daha fazla vaka tespit ediyoruz"" dedi.Virüsün toplum içinde yayıldığını belirten Dr. Hopkins, bazı vakaların ise hastalığın endemik olduğunu belirttiği Batı Afrika'yla hiçbir temaslarının olmadığını söyledi.Ancak genel nüfusa yönelik riskin ""son derece düşük"" olduğunu belirten Dr Hopkins, şimdiye kadar vakaların çoğunlukla kentsel alanlarda ve gay veya biseksüel erkekler arasında olduğunu ifade etti.Virüse karşı doğrudan bir aşı olmasa da, bazı ülkeler söz konusu virüse karşı yüzde 85 etkinliğe sahip çiçek aşısını stoklamaya başladı."
bbcturk,"Bu yazı BBC Türkçe'de ilk olarak 23 Mayıs'ta yayımlanmıştı Mayıs ayı ortasında, piyasalarda bir mutabakat oluşur gibiydi: Yalnızca enflasyonu değil artık resesyonu da düşünmek gerekir. Çünkü, tarihsel deneyler, merkez bankalarının, enflasyonu, sert bir resesyonu (negatif büyüme hızı) tetiklemeden, kontrol altına alamadıklarını gösteriyor.Resesyon beklentisi güçlendikçe yatırımcıların piyasalara güvenleri aynı hızla zayıflıyor. Bir Financial Times yorumunda vurgulandığı gibi ""Yatırımcılar şimdi neye güveneceklerini bilemiyorlar, Borsalar düşüyor, Bono fiyatları düşüyor"". Buna ""Altın düşüyor"" diye de ekleyebiliriz.Vanguart Global Corporate bond  (küresel özel sektör bono) indeksi ve MSCI küresel borsa indeksi yıllık bazda yüzde 12-13 düzeyinde gerilemiş görünüyor. Petrol, gaz ve stratejik metallerin fiyatları da çok oynak ve resesyon beklentisi karşısında düşme eğilimi güçlü. Ve bu düşme eğilimi de resesyon habercisi.Buğday ve mısır gibi tahıl fiyatları hızla artıyor ama o da bir başka sorun: Bu artışların, gelişmekte olan ülkelerde tetikleyebilecekleri siyasi istikrarsızlıkların ekonomik sonuçlarının gelişmiş ülkelerin mali piyasalarına geri yansıma olasılığı, özellikle borç krizi bağlamında, ihmal edilemeyecek kadar güçlü. Burada da gelişmenin olası yönü resesyona işaret ediyor.Satınalma Paritesi indeksi üzerinden düşününce Çin dünya ekonomisinin en büyük parçasını oluşturuyor ama küresel mali piyasalar ve küresel rezerv para gözlüğünden bakınca ABD ekonomisinin, küresel düzeyde belirleyici olma kapasitesi pek tartışılabilir gibi değil. ABD borsasının, hisse senetlerinin değeri, küresel hisse senedi piyasasının toplam değeri içindeki payı yüzde 59,9. İkinci sıradaki Japonya için bu oran yalnızca yüzde 6,2; İngiltere ve Çin için sırasıyla yüzde 3,9 ve yüzde 3,6. ABD dolarının merkez bankaları toplam küresel rezervleri içindeki payı, Euro devreye girdikten sonra 17 puan düşmüş olsa da hala yüzde 59-60 düzeyinde. Kısacası, ABD'nin mali piyasalarındaki hareketler, dünya döviz ve varlık piyasalarındaki hareketleri belirleme kapasitesine sahip.Sektör bazında bakınca ABD merkezli şirketlerin küresel düzeyde piyasa payları da hala çok yüksek. Kimi örnekler vermek gerekirse; ABD merkezli bilişim şirketlerin küresel bilişim piyasaları içindeki payı yüzde 73, tüketici ve sanayi mallarında bu pay sırasıyla yüzde 49 ve 46. Bu oran, ""ABD ağırlıklı şirketler"" olarak düşününce yazılım sektöründe yüzde 86'ya, sağlık ürünlerinde yüzde 82'ye yükseliyor; savunma-havacılık sektöründe de yüzde 73, kimyasallarda yüzde 41. Bu oranlar ABD şirketlerinin performanslarının ve resesyon beklentilerinin, ABD mali piyasaları üzerinden küresel mali piyasalara yansıma potansiyelini göstermek açısından sanırım bir fikir verebilir.Geçen hafta kapanırken Wall Street Journal ve Financial Times, The Economist'in önceki hafta dile getirdiği ""Ayı piyasaları"" (kalıcı gerileme eğilimi) başlıyor tanısına katılıyorlardı. Gerçekten de ABD'de, Dow Jones ve Nasdaq'dan çok daha temsil edici olan S&P 500, 2022 başındaki zirve noktasına göre, geçen haftayı  yüzde 20 gerileyerek kapattı. Cuma günü S&P 500 yaklaşık yüzde 2.3 düşerek ""ayı piyasaları"" alanına geçti sonra, Çin'den gelen parasal genişleme haberi üzerine biraz toparlandı. Ancak yorumcuların, Çin'deki Covid krizinin ve karantina önlemlerinin, üretim ve tedarik zincirleri üzerindeki olumsuz etkilerinin bu parasal genişlemeyi işlevsizleştireceğine işaret etmesiyle birlikte iyimser hava kayboldu.Avrupa borsalarında da yılbaşından bu yana gerileme eğilimi ağırlıklı. FT 100 (Londra) Cuma günü biraz toparlansa da, Nisan başından bu yana toplam yüzde 5 gerilemiş görünüyor. DAX (Frankfurt) ve CAC 40 (Paris) borsalarının yılbaşından geçen hafta sonuna kadarki kaybı yüzde 8,5. Asya'da Şangay Bileşik indeks ve Tokyo Nikkei yıl başından bu yana sırasıyla yüzde 4,2 ve yüzde 5,5 değer kaybetmiş görünüyor.Mart başı ile 20 Mayıs arasında yaklaşık yüzde 8,5 değer kaybeden altın da, şimdilik yatırımcılara, sığınılacak liman olarak, pek güven vermiyor. Mart başında varil fiyatı 129,5 dolara çıkan Brent Ham petrolünün geçen hafta sonunda 111,94'e gerilemesinin yanı sıra küresel stratejik metaller indeksi MVIS'in Nisan başında 72 düzeyinde dolaşırken, 20 Mayıs'ta 31 düzeyine adeta göçmesi en dinamik sektörlerin hammadde taleplerinin gerilediğini, resesyon olasılığının güçlendiğini düşündürüyor.ABD ekonomisine geri dönersek geçen hafta iki grup haber sert bir resesyon ve mali kriz riskinin güçlenmeye devam ettiğini düşündürüyordu. Birincisi, genellikle hisseleri güvenli olarak görülen hane halkı temel gıdalar tüketim piyasalarının dev şirketler Wallmart, Target ve Smucher'in hisseleri geçen hafta sırasıyla yüzde 18, yüzde 20 ve yüzde 13 değer kaybetti. Mega Cap8 olarak anılan dev teknoloji şirketleri (Amazon, Alphabet, Apple, Meta, Microsoft, Netflix, Nvidia ve Tesla) hisselerinin fiyatları yıl başından bu yana ortalama yüzde 28 gerilemiş görülüyor. Diğer bir deyişle yaklaşık, 3,76 trilyon dolarlık bir kayıptan, ""negatif servet etkisinden"" söz ediyoruz.İkincisi, Wall Street Journal'ın bir araştırmasına göre, ABD borç piyasasında, eşik altı krediler diliminde, özellikle otomotiv sektörünü besleyen taşıt kredilerinde ve genelde tüketici kredi kartlarında ödeme zorlukları çekenlerin, taksitleri atlayanların sayısı hissedilir biçimde artmaya başlamış.  ""Ev almaya niyetli olanların ziyaret endeksindeki"" (Wells Fargo) gerileme yılbaşından bu yanan yüzde 20'ye ulaşmış. Wells Fargo'nun bir başka araştırması, mortgage (uzun dönemli ev kredisi) faizlerinin yıl başındaki yüzde 3,21 düzeyinden geçen hafta yüzde 5,23 düzeyine yükselmiş olmasının inşaat sektöründe inşaatçı firmaların yöneticilerinin güven indeksini olumsuz etkilediğini gösteriyor. Wall Street Journal'ın yorumuna göre ev piyasasındaki büyüme de artık sonuna geldi.Stagflasyon ortamında, Merkez Bankalarının enflasyonla mücadele öncelik vermesi, dünya ekonomisinin yavaşlama eğilimi, pandemi ve Ukrayna savaşının yıkıcı etkileri ile birleşince resesyon olasılığını arttırıyor. Bu artış eğilimi karşısında finans piyasalarında, gelişmiş ülkelerde yatırımcılar güvenli limanların hızla ortadan kaybolduğunun fark ediyor, piyasalarda volatilite ve gerileme eğilimi güçleniyor. Bu da bir ""boomerang"" etkisi ile ekonomik yavaşlama  eğilimini, resesyon olasılığını güçlendiriyor. Son günlerde çok sık konuşulmaya başlayan gıda krizi felaketi, borçlanmayı zorlaştıran yüksek faizler ve değerlenmeye devam eden dolar da bu bileşime, özellikle gelişmekte olan ülkelerde merkez ülkeleri de etkileme gücü çok yüksek patlayıcı, bir siyasi unsur ekliyor. "
donanimhaber,"









Tam Boyutta Gör



Meizu tasarım olarak üçüncü nesil AirPods'u andıran yeni bir kablosuz kulaklık piyasaya sürdü. Blus Air adı altıda pazara giriş yapan model, uygun fiyata yüksek kaliteli ses, düşük gecikme süresi ve uzun pil ömrü vaat ediyor.









Tam Boyutta Gör



Kulaklıklar 12 mm'lik dinamik sürücü ve ortam gürültüsünü filtrelemek için iki mikrofona sahip. Ayrıca Bluetooth 5.2 desteği ve oyun modunda 50 ms'ye kadar ultra düşük gecikme sunduklarını belirtelim. Meizu Blus Air, IPX5 koruması sayesinde su sıçramalarına karşı dayanıklı bir formda geliyor.









Tam Boyutta Gör



Kulaklıkların her biri 3.9 gram ağırlığında. Tek bir şarjla 6.5 saat dayanabiliyorlar. Şarj kutusunun desteği ile bu süreyi 25 saate kadar çıkarmak mümkün. Meizu'nun yeni kablosuz kulaklığı Çin'de satışa çıktı. Fiyat etiketi 159 yuan, yani 24 dolar olarak belirlenmiş durumda."
donanimhaber,"









Tam Boyutta Gör



Geçtiğimiz aylarda iPhone modeline USB Tip-C girişi takarak gündem olan Ken Pillonel bu kez AirPods kulaklık modeline benzer bir işlem uygulayarak Lightning girişini USB Tip-C girişi ile değiştirdi.Robotik alanında doktora yapan Ken Pillonel tüm Apple cihazlarını USB Tip-C girişi altında toplama fikrini iPhone ile hayata geçirmişti. USB Tip-C girişli ilk iPhone ünvanını alan cihazın ardından AirPods kulaklığına el attı.




Dünyanın ilk USB-C bağlantılı iPhone 12 Pro Max'i satışa sunuldu


2 yıl önce eklendi






Biraz zahmetli ve masraflı operasyonun ardından AirPods kulaklığı da USB Tip-C girişi ile sorunsuz bir şekilde çalışmaya başlamış. Pillonel tek bir USB Tip-C kablosu ile MacBook, iPhone ve AirPods ürünlerini şarj etmekten oldukça mutlu.Aslında Avrupa Birliği’nin de istediği tam olarak bu. Birlik elektronik cihazların standart bir USB Tip-C bağlantısına geçiş yaparak kablo kirliliğini azaltmasını istiyor. Zaten Pillonel biraz beklese önümüzdeki yıl USB Tip-C girişli iPhone ve AirPods modellerini satın alabilecekti."
donanimhaber,"









Tam Boyutta Gör



TurkNet kendi altyapısı üzerinden 1000 Mbps download ve 1000 Mbps upload hızında internet sunuyor. Bu internete TurkNet GigaFiber adını veriyor. Bu içeriğimizde TurkNet GigaFiber özelliklerinden bahsediyoruz.TurkNet GigaFiber, TurkNet’in tamamen kendi altyapısı üzerinden hizmet verdiği fiber internet teknolojisidir. Gigabit hızına ulaşabildiği için TurkNet GigaFiber olarak adlandırılıyor. TurkNet GigaFiber, tıpkı diğer TurkNet hizmetlerinde olduğu gibi taahhütsüz ve limitsiz şekilde kullanılabiliyor.TurkNet GigaFiber için ek ücret talep edilmiyor. Modem ücretsiz olarak sunuluyor. Böylece ayda 139,90 TL’ye 1000 Mbps hızında internetin keyfini çıkarabilirsiniz.









Tam Boyutta Gör



TurkNet GigaFiber de fiber internet teknolojisidir. TurkNet Gigafiber, 1000 Mbps hızında download ve upload sunduğu için GigaFiber olarak adlandırılmıştır. Diğer İSS'ler, fiber abonelerini genellikle 50-100 Mbps gibi düşük hızlara sınırlandırırken TurkNet 1000 mbps hızında download ve upload sunuyor.




TurkNet internet altyapı sorgulama nasıl yapılır?


1 yıl önce eklendi






TurkNet GigaFiber şu an için İstanbul, Ankara ve İzmir’in belirli bölgelerinde 600 bine yakın haneye sulunuyor. TurkNet İnternet Altyapı Sorgulama hizmetini kullanarak sorgulama yapabilirsiniz."
donanimhaber,"









Tam Boyutta Gör



2022’nin ilk aylarında genel kullanıma açılan Windows 11’in Android desteği yeni güncellemesine kavuşuyor. Windows Subsystem for Android, test kullanıcıları için aldığı güncellemede Android sürümünü güncelliyor.Microsoft, yeni paylaştığı gönderide Windows Subsystem for Android’in geleceği hakkında yeni bilgiler verdi. Windows Insider’ın geliştirici kanalında bulunan kullanıcılar, Windows Subsystem for Android için yeni güncelleme aldı. Artık Windows 11, Android uygulamalarını Android 12.1 üzerinden çalıştıracak. Ancak Microsoft, bazı uygulamaların uyumluluk problemi yaşayabileceğini belirtti.




Windows 11 22H2 (Sun Valley 2) RTM sürümü çok yakında çıkıyor


1 yıl önce eklendi






Ayrıca Android 12.1 desteği ile Windows 11 için Android deneyimi iyileşiyor. Artık Windows içindeki Android, yerel ağlardaki Chromecastlere bağlanabilecek. Ayrıca klavye ve fare desteği de iyileştiriliyor ve kamera uygulaması da ciddi anlamda geliştirildi. Diğer yenilikler ise VP8 ve VP9 kodek desteği, x64 kullanıcılar için gelişmiş ağ deneyimi, yenilenmiş ayarlar menüsü ve genel düzeltmeler içeriyor. Android 12.1 ile Android 12L’de gelen büyük ekran geliştirmeleri, Windows kullanıcıları için iyi bir deneyim sunacaktır. Windows 11 için yeni Android güncellemesi şimdilik deneme aşamasında ancak testlerin bitmesi sonunca genel kullanıcıya dağıtılacaktır."
donanimhaber,"









Tam Boyutta Gör



Akıllı cihazların sağlamlık testi videoları paylaşan JerryRigEverything'in yeni konuğu Steam Deck oldu. Kanalın sahibi Zack Nelson, Valve tarafından piyasa sürülen ve kullanıcılardan olumlu yorumlar toplamayı başaran yeni el konsolunun dayanıklılık testi videosunu paylaştı.Youtuber tarafından ateş, bükülme ve çizilme aşamalarının yer aldığı birçok testten geçirilen yeni konsolun şaşırtıcı sonuçlara imza attığını söyleyebiliriz. Paylaşılan videoda yer verilen çizilme testlerinde Mohs sertlik derecesine göre seviye 6'da çizikler oluşmaya başlarken, seviye 7'ye geçildiğinde derin çiziklerin oluştuğu görülüyor. Cihazın kasasına geçildiğinde ise plastik yapısı sebebiyle aşınmaya karşı bir miktar zayıf kalan Steam Deck'in, kontrol takımı oldukça sağlam diyebiliriz.




SteamDeck'in yeni rakibi Aya Neo 2 duyuruldu


1 yıl önce eklendi






Çakmak ile gerçekleştirilen ateş testine geçildiğinde Youtuber, Steam Deck'in ekranının herhangi kalıcı bir hasar almadığını söylüyor. Bununla birlikte videonun son kısımlarında yer verilen bükülme testlerinde ise 49mm kalınlığa sahip olan Steam Deck, yapısına kıyasla sağlamlığını korumayı başarıyor."
gazetoksijen,"Sanatçı Cem Yılmaz, kendi kaleme aldığı reklam filmiyle gündemde. Senaryoda farklı ülkelerden iş insanlarıyla bir araya gelen Yılmaz, Çinli oyuncu Jinke Ba’nın sorusunu yanıtlarken mizahı da elden bırakmadı ve Çince olarak “Çincesini bilmiyorum” diyerek izleyicileri gülümsetti.Çince kısa repliğinin hakkını vermek için özel ders de alan Cem Yılmaz, reklam filminin sonunda ünlü şarkı Cancion Del Mariachi’yi Hepsiburada için özel yazdığı sözlerle seslendirdi. "
gazetoksijen,"Adalet Bakanlığının, hacizli malların elektronik ortamda açık artırmayla satılabilmesine olanak sağlayan yeni uygulamasına Ankara, Bursa ve Kayseri'de 1 Haziran'da başlanacak. Bakanlıktan edinilen bilgiye göre 24 Kasım 2021'de TBMM'de kabul edilerek yasalaşan kanun değişikliğiyle İcra İflas Kanunu'na, hacizli malın Ulusal Yargı Ağı Bilişim Sistemine entegre elektronik satış portalında açık artırmayla satılmasına yönelik hüküm eklendi.İcra ve İflas Kanunu Uyarınca Elektronik Ortamda Yapılacak Satışların Usulü Hakkında Yönetmelik 8 Mart 2022'de Resmi Gazetede yayımlanarak yürürlüğe girdi. Bu yönetmelikle, ilan edilen hacizli malların elektronik ortamdan satışı 15 Mart 2022'de Ankara Batı İcra Dairesi'nde pilot olarak başlatıldı.1 Haziran 2022'den itibaren Ankara, Bursa ve Kayseri il merkezleri ile bu şehirlerin ilçelerinde ilanı yapılacak satışlar elektronik ortamda gerçekleştirilecek. Uygulama, 2023'ün Mart ayına kadar ülke genelinde yaygınlaştırılacak.İcra ve İflas Kanunu Uyarınca Elektronik Ortamda Yapılacak Satışların Usulü Hakkında Yönetmelik'e göre, açık artırmayla satış işlemlerinde, taşınırın açık artırma şartnamesi, taşınır ya da taşınmazların elektronik satış ortamında açık artırma ilanı, açık artırma şartnamesi, gazete ilanı ve artırma sonuç tutanağının kullanımında zorunluluk bulunuyor.Şartnamede, taşınır ya da taşınmazların temel bilgileri yer alacak ve artırmaya katılacakların muhammen kıymetinin yüzde 10'u oranında nakit teminat veya banka teminat mektubunu tevdi etmeleri gerektiği yazılacak.Artırmaya katılabilmek için hacizli malın değerinin yüzde 10'unu karşılayacak tutardaki nakit teminatın en geç artırma süresinin bitiminden önceki gün saat 23.30'a kadar satışı yapan icra dairesinin banka hesabına Elektronik Satış Portalı üzerinden yatırılması zorunlu olacak.Gösterilecek teminatın, teminat mektubu olması halinde ise artırma süresinin bitiminden önceki iş günü mesai bitimine kadar mektup, satışı yapan icra dairesine elden veya sistem altyapısı oluşturulduğu takdirde elektronik olarak tevdi edilecek.Elektronik Satış Portalında yapılan açık artırmada teklif verme süresi 7 gün olarak belirlenirken, elektronik ortamda teklif verebilmek için Adalet Bakanlığınca hazırlanan sözleşmenin katılımcılar tarafından kabul edilmesi gerekli olacak. Açık artırmada, teklif verenlerin kişisel bilgileri, artırma süresi içinde bilişim sistemini işleten kamu görevlileri hariç hiç kimse tarafından görülemeyecek, teklifler arasındaki fark, satışa çıkarılan malın muhammen kıymetinin binde 1'inden ve 100 liradan az olamayacak. Açık artırmada en yüksek teklifi veren, artırma süresi içinde kendisinden yüksek bir teklif verilmedikçe teklifini çekemeyecek ve teminatını alamayacak. Açık artırma süresinin son 10 dakikası içinde yeni bir teklifin verilmesi halinde açık artırma bir defaya mahsus olmak üzere 10 dakika daha uzatılacak.Yönetmeliğe göre, birinci ve ikinci artırma icra müdürü tarafından ilanda belirlenen gün ve saatte, haczedilen malın muhammen kıymetinin yüzde 50'si üzerinden başlatılacak. Şartların yerine gelmesi halinde mal, en yüksek teklif verene ihale edilecek.İhale alıcısının en yüksek teklifi verip de süresi içinde ihale bedelini yatırmaması halinde alınan teminat iade edilmeyecek, satış masraflarına mahsup edilecek. Teminat bedelinin kalması halinde ise kanun hükümlerine göre belirlenecek hak sahiplerine alacaklarına mahsuben ödenecek. Birinci artırma sonucunda ihale bedelinin ödendiği tarih itibarıyla açık artırma ilanı Elektronik Satış Portalı'ndan kaldırılacak, ihale bedelinin ödenmemesi durumunda ise ikinci artırma sonucuna kadar açık artırma ilanı erişime açık tutulacak.Asgari ihale bedelinin teklif edilmemesi nedeniyle ihalenin yapılamadığı veya en yüksek teklif verenin ihale bedelini yatırmaması sebebiyle ihalenin iptal edildiği hallerde ise ikinci artırma ilk açık artırmadaki şartlar çerçevesinde tekrar yapılacak. Satış talebi, teklif verme süresi başladıktan sonra geri alınamayacak, teklif verme süresinin bitimine kadar borcun tamamen ödenmesi halinde ise satış durdurulacak."
hurriyet,"Haberin DevamıOlay, geçen hafta cumartesi günü saat 06.30 sıralarında Sahip Ata Mahallesi, Hakimiyet Sokak’ta meydana geldi. 2014 yılındaki Türkiye Motosiklet Drag Yarışları’nda şampiyon olan Mustafa Adım, arkadaşlarıyla birlikte çorbacıya gitti. Bir süre sonra Adım’ın işlettiği eğlence merkezinde garsonluk yapan Yusuf Sivridağ da çorbacıya geldi.Yusuf Sivridağ, burada tabancasını çıkarıp patronuna 3 el ateş etti. Arkadaşları tarafından yakındaki özel hastaneye götürülen Mustafa Adım kurtarılmadı. Olayın ardından gözaltına alınan Sivridağ, emniyetteki işlemlerinin ardından sevk edildiği adliyede çıkarıldığı mahkemece tutuklanarak cezaevine gönderildi.Haberin DevamıBu arada olayın güvenlik kamerası görüntüleri ortaya çıktı. Görüntülerde Sivridağ'ın çorbacıya girer girmez silahını çıkarıp ateş ettiği, kaçmaya çalışan Adım’ı takip edip ateş etmeyi sürdürdüğü görüldü."
hurriyet,"Haberin DevamıUkrayna'nın liman kenti Mariupol'de direnişin simgesi haline gelen Azovstal Çelik Fabrikası'ndaki askerler aylar süren esaretleri sonrası teslim olarak tahliye edilmişti.Rusya tahliye edilen askerlerin Donetsk bölgesindeki bir eski cezaevi kompleksine yerleştirildiğini duyururken tahliye edilen askerlere ne olacağı günlerdir tartışma konusu haline geldi. Rusya, silah bırakan 2439 Ukrayna askerinin can güvenliğinin sağlanacağı ve yaralıların tedavi edileceği sözünü vermişti ancak Rusya Devlet Duması'ndaki tartışmalar askerlerin akıbetine ilişkin endişeleri artırdı.Gözden Kaçmasın Azovstal esirleri için takas hazırlığıHaberi görüntüleVEKİLLER TAKASA SICAK BAKMIYOR, İDAM İSTEYENLER VARDevlet Duma'sındaki bazı milletvekilleri Ukraynalı askerlerin savaş suçlusu muamelesi görmesi gerektiğini savunuyor. Rusya parlamentosunun alt kanadı Duma'nın başkanı Vyaçeslav Volodin Ukrayna'nın takas talebine karşılık ""Nazi suçluları takas konusu olamaz"" dedi.Haberin DevamıBir başka önde gelen politikacı esir düşen Ukraynalı askerler için idam cezasının geri getirilmesini önerirken, daha önce Ukrayna ile barış müzakerelerine giden heyette yer alan Leonid Slutsky esirlerden ""insan kılığına girmiş hayvanlar"" diye söz etti ve yaşamayı hak etmediklerini belirtti.Kremlin Sözcüsü Dimitri Peskov ise Ukraynalı askerlerin, savaş esiri mi yoksa ""savaş suçlusu"" mu sayılacağı konusundaki soruları yanıtlamadı.Teslim olan askerler böyle götürülmüştü/AFPDONETSK BÖLGESİNDE YARGILANACAKLARInterfax haber ajansı bugün tahliye edilen askerlerin Rus mahkemesinde yargılanacağını duyurdu. Ukraynalı askerlerin hangi suçlamalarla karşı karşıya kalacağı belirtilmezken mahkemenin ayrılıkçı Donetsk bölgesinde yapılması planlanıyor.Gözden KaçmasınRusya'dan 'varil bombası' hazırlığı! Suriye'den 50 uzman isim gönderildiHaberi görüntüleMAHKEME KARARI ZORA SOKABİLİRRusya’nın müzakere heyetinde yer alan Leonid Slutsky fabrikadan çıkan askerlerin çoğunun aşırı sağcı gruplarla ilişkilendirilen Azov Taburu üyesi olduğunu iddia etti. Moskova, Ukrayna silahlı kuvvetlerine entegre olmuş paramiliter örgüt olan Azov Taburu’nu “Nazi” olmakla suçluyor. Teslim olan Ukraynalı askerler Rus askerleri tarafından aranıyor/AFPRusya Yüksek Mahkemesi’nin 26 Mayıs’ta Azov Taburu’nu “terör örgütü” ilan etmesi beklenirken, bunun süreci daha da zor hale getireceği belirtiliyor.ZELENSKİ 'ZAMANA İHTİYAÇ VAR' DEMİŞTİUkrayna Devlet Başkanı Zelenski tahliye edilen askerlerin Ukrayna'ya dönmesi için yoğun çaba verildiğini belirterek ""Müzakereler çok hassas bir şekilde yürütülüyor. Zamana ihtiyacımız var"" demişti.Haberin DevamıKADIN ÇOCUK VE YAŞLILAR TAHLİYE EDİLMİŞTİSavaşın başlangıcından bu yana binlerce sivilin sığındığı Azovstal, yaklaşık 2 aydır Rus güçlerinin bombardımanı altındaydı. 2 hafta önce gıda, su ve ilaç sıkıntısının yaşandığı çelik fabrikasında bulunan kadınlar, çocuklar ve yaşlılar, Birleşmiş Milletler ile Kızılhaç'ın koordine ettiği ve 7 Mayıs'ta sona eren operasyonla tahliye edilmişti.Ukrayna'da yargılanan Rus askeri ömür boyu hapis cezası aldıRUS ASKERE ÖMÜR BOYU HAPİS CEZASIÖte yandan Ukrayna'nın Sumi kentinde Ukraynalı bir sivili öldüren 21 yaşındaki Rus askeri Vadim Shishimarin hakkında merakla beklenen karar bugün verildi. Rus asker, 62 yaşındaki Ukraynalı Aleksandr Shelipov’u öldürmekten suçlu bulunarak ömür boyu hapse mahkum edildi. Rus askerin devlet tarafından atanan avukatı, Shishimarin'in kendisiyle hiç iletişime geçmediğini söylerken, Kremlin Sözcüsü Peskov, Kremlin'in bu davaya ilişkin bir bilgisi olmadığını belirtti.Haberin DevamıGözden Kaçmasınİngiltere duyurdu: Maymun çiçeği vakaları yükselecek! İlk zorunlu karantina kararı geldi...Haberi görüntüleGözden KaçmasınRusya'dan 'varil bombası' hazırlığı! Suriye'den 50 uzman isim gönderildiHaberi görüntüleBU VİDEO İLGİNİZİ ÇEKEBİLİRUkrayna, Azovstal fabrikasından tahliye edilen askerlerin görüntüsünü paylaştıdaha fazla video için"
hurriyet,"Haberin DevamıZelenski, Duda ile Ukraynaya savunma desteği ve Rusyaya karşı yaptırımların güçlendirilmesi gibi konularda görüştüklerini ifade etti. Ukrayna-Polonya ilişkilerine dair konuşan Zelenski, Ukrayna-Polonya ilişkilerinin sonunda tamamen temiz, samimi bir temelde ve herhangi bir tartışmadan uzak seviyeye geldiğini belirtmekten memnuniyet duyuyorum. Bu bir başarıdır. Uluslarımızın tarihi başarısı dedi. Savaştan kaçan ve Polonyada geçici olarak kalan Ukraynalılara, Polonyalılarla aynı fırsatların de facto ve de jure (meşru) olarak verildiğini ifade eden Zelenski, jest olarak benzeri bir yasa tasarısının Ukraynadaki Polonyalılar için hazırlandığını bildirdi. Zelenski, Böyle bir yasayı Ukrayna’da geçirmek doğru bir jest olacaktır. Umalım ki Polonya vatandaşları asla böyle bir yasayı kullanmak zorunda kalmasın, ama minnetimizi ve saygımızı gösterelim dedi Haberin DevamıORTAK GÜMRÜK KONTROLÜ! BU GERÇEKTEN TARİHİ BİR SÜREÇTİR Ayrıca Zelenski, Polonya ile ortak gümrük kontrolünü hayata geçireceklerini ve bunun sınır prosedürlerini önemli ölçüde hızlandıracağını belirterek, Yolsuzluk risklerinin çoğunu ortadan kaldıracaktır. Ama aynı zamanda Avrupa Birliği’nin ortak gümrük alanına entegrasyonumuzun da başlangıcıdır. Bu gerçekten tarihi bir süreçtir dedi. İHRACAT HACMİMİZİ ARTIRMANIN YOLLARINI ARIYORUZ Öte yandan Zelenski, dün akşam İngiltere Başbakanı Boris Johnson ile konuştuklarını; toplantılar, müzakereler ve savaş alanındaki durum hakkında bilgi verdiğini söyledi. Zelenski, Ukrayna’ya yakıt ithalatı hacminin yanı sıra tarım ürünleri başta olmak üzere ihracat hacmimizi artırmanın yollarını arıyoruz dedi. Ukraynanın çıkarları için azami diplomatik faaliyetle dolu yeni bir haftaya başlamaya hazırlandığını söyleyen Zelenski, Pazartesi günü Davos Forum’daki tartışmalara katılacağım. Bu, Ukrayna’nın söyleyecek bir şeyleri olduğu dünyanın en etkili ekonomik platformudur dedi. "
hurriyet,"Haberin DevamıSöğüt Belediyesi, geçen şubat ayında Milli Emlak Müdürlüğü tarafından satışa çıkarılan 6,5 dönümlük 2 araziye gençlik merkezi yapma amacıyla proje hazırlayıp, arazinin kamulaştırılması için dava açtı. Davaya hazine avukatı olarak atanan Alptekin Y., iddiaya göre, işlemlerin hızlandırılması ve kamulaştırma bedelinin düşük maliyetlerde çıkarılması için belediye avukatı Ahmet Çağlar İspir’den 600 bin lira rüşvet istedi. Söğüt Belediye Başkanı İsmet Sever ve avukat İspir, Söğüt Cumhuriyet Başsavcılığı’na hazine avukatı hakkında suç duyurusunda bulundu. İhbar üzerine savcılık talimatıyla harekete geçen Bilecik Jandarma Komutanlığı Kaçakçılık ve Organize Suçlarla Mücadele Şubesi ekipleri, avukat Alptekin Y.’yi takibe aldı. Alptekin Y., belediye avukatı İspir ile yaptığı görüşmelerin ardından rüşvet olarak 450 bin lirada anlaştı.Belediye avukatı Ahmet Çağlar İspir, Alptekin Y. ile edilen bir kafeteryada buluştu. İspir, daha önceden seri numaraları alınmış içinde 450 bin lira olan çantayı Alptekin Y.’nin oturduğu masadan altına koydu. İkilinin kısa süreli sohbetinin ardından belediye avukatının mekandan ayrılmasıyla jandarma ekipleri harekete geçti.Alptekin Y., içinde 450 bin lira olan çantayla yakalanarak gözaltına alındı. Yapılan incelemelerin ardından avukat Alptekin Y.’nin paraları aldıktan sonra Söğüt Mal Müdürü Süleyman A.’yı arayıp, ‘Beni buradan aldır’ dediği, 3 dakika sonra ise Bilecik El Sanatları Eğitim Merkezi Müdürü aynı zamanda bilirkişilik yapan Aytekin Y.’yi arayıp ‘teslimat geldi’ dediği de teknik takibe takıldı.Haberin DevamıSAVCI OPERASYONU GENİŞLETTİSöğüt Cumhuriyet Savcılığı, teknik takibe düşen görüşmelerin ardından operasyonu genişletti. Süleyman A. ve Aytekin Y. alınan ifadelerin ardından serbest bırakılırken, avukat Alptekin Y., geçen 17 Şubat'ta tutuklanırken, 16 Mart’ta ise tahliye oldu. Söğüt Cumhuriyet Savcılığı’nın detaylı araştırmalarının ardından avukat Alptekin Y.’nin, Bilecik Muhasebat Müdürlüğü adına banka hesap açtırdığı ve kendi hesaplarıyla birlikte yaklaşık 500 bin liralık haksız kazanç sağladığı belirlendi. Güveni kötü kullanma suçlamasıyla yeniden gözaltına alınan avukat Alptekin Y., 13 Nisan’da tutuklanırken, pişmanlık yasasından faydalanarak parayı kuruma iade etmesinin ardından 13 Mayıs'ta yeniden tahliye oldu.Haberin Devamı6 KİŞİ HAKKINDA İDDİANAME HAZIRLANDISöğüt Cumhuriyet Savcılığı, 6 şüpheliyle ilgili soruşturmasını tamamladı. Savcılıkça hazırlanan iddianamede bilirkişiler Burhan K., Hasan B. ve Abdülmuhtalip K. hakkında 'gerçeğe aykırı bilirkişi raporu düzenlemek' suçundan 3 yıldan 7 yıla kadar hapis cezası istendi. Avukat Alptekin Y. ve Bilecik El Sanatları Eğitim Merkezi Müdürü aynı zamanda bilirkişilik yapan Aytekin Y. hakkında 'rüşvet almak ve suça iştirak' iddiasıyla 4 yıldan 12 yıla, Söğüt Mal Müdürü Süleyman A. hakkında 'rüşvet almak suçuna yardım' iddiasıyla 4 yıldan 12 yıla kadar hapis cezası talep edildi. Aytekin Y. hakkında ayrıca 'yargı görevi yapan bilirkişiyi etkilemeye teşebbüs' suçundan 2 yıldan 4 yıla kadar hapsi istendi.Haberin DevamıRÜŞVETİN GÖRÜNTÜLERİ ORTAYA ÇIKTISöğüt ilçesindeki rüşvet operasyonuna ilişkin görüntüler de ortaya çıktı. Avukat İspir ile rüşveti almaya gelen hazine avukatı Alptekin Y.’nin bir kafeteryada buluştuğu anların görüntülerinde; hazine avukatının para dolu çantayı alıp dışarı çıktığı ve jandarma ekiplerince yakalandığı anlar yer aldı. Söğüt Belediye Başkanı İsmet Sever, araziyi kamulaştırmak için mahkemeye başvurduklarını ifade ederek süreci şöyle anlattı:“Mahkeme bilirkişi tayin etti. Söğüt İlçe Mal Müdürü'nü görevlendirmiş ve mal müdürlüğü tarafından da avukat hazine vekili olarak görevlendirmiş. Kamulaştırma yapılacak alanı gençlik merkezi yapmak istedik. Görevlendirilen avukat, belediyemizin avukatı İspir'i WhatsAp'tan arayarak 600 bin lira talep etmiş. Bunun üzerine avukatımızla birlikte Cumhuriyet Savcılığı'na suç duyurusunda bulunduk” dedi.Haberin DevamıOlayla ilgili soruşturma devam ediyor.Gözden KaçmasınKahramanmaraş’ta sünnet faciası! Aile kâbusu yaşadıHaberi görüntüle"
hurriyet,"Haberin DevamıEreğli ilçesinde lojistik firması sahibi Satılmış Fidan’ın oğlu Necati Fidan, düğün arabası olarak TIR’ı tercih etti. Süslenen TIR’a, yaklaşık 20 TIR da eşlik ederek gelini almak için eve gelindi. Melek Fidan, TIR’a binmekte zorlanınca Necati Fidan, araca çıkmasında yardımcı oldu. Melek Fidan, Ereğli sokaklarında dolaşan TIR’dan kendisine merakla bakanlara el salladı. Şehir merkezinde çalınan kornadan dolayı polis merkezine yapılan şikayet üzerine TIR’lara çevreye rahatsızlık vermeleri nedeniyle yaklaşık 8 bin lira ceza kesildi. TIR ile düğün salonuna gelen Melek Fidan, kendisinin böyle bir konvoy beklemediğini ve kendisi için bu hazırlığı yapan eşi ve arkadaşlarına teşekkür ederek, “Eşim üniversiteden arkadaşımdı. Daha sonra aşka döndü. Fikir eşimden çıkmış. Hiç böyle bir şey beklemiyordum. Benim için sürpriz oldu. Çok heyecanlıyım” dedi. Necati Fidan ise, “Babam yıllardır nakliyecilik mesleğinde faaliyet gösteriyor. Ben de okuldan sonra babamın yanına iş yerine döndüm. Herkes otomobil, üstü açık araba ve cip ile yapıyor. Bizim mesleğimiz TIR’cılık. Yıllardır bu sektörün içindeyiz. Bir farkındalığımız olsun istedik. Aklımıza böyle bir fikir geldi. Bence güzelde oldu” dedi. Necati Fidan cezayla ilgili olarak, “Ceza yediysek de feda olsun. Eşime feda olsun” diye konuştu. Necati Fidan’ın babası Satılmış Fidan, “Cezayı yiyenler hepsi arkadaşımız, kardeşimizdir. Bir tane oğlum var. Onun da en mutlu günü bugün. Oğlumun mutlu olduğu bugün de gereken ne ise yaparız. Devletimizin kestiği parmak acımaz” dedi.  "
hurriyet,"Haberin Devamı Olay, gece yarısı merkez Yüreğir ilçesi Dervişler Mahallesi'nde meydana geldi. Kadir E. ve ismi öğrenilemeyen arkadaşı, motosikletle Murat Ş.'nin evinin önüne gelip, iddiaya göre kendisine seslenerek pencereye çıkmasını istedi. Kadir E. ve arkadaşı, pencereye çıkan Murat Ş.'ye kurusıkıdan bozma tabancayla 6 el ateş edip, motosikletle olay yerinden kaçtı. Yüzünden ve boynundan yaralanan Murat Ş., yakınları tarafından otomobille hastaneye götürüldü. Murat Ş.'nin hastanedeki tedavisi sürüyor.Polis, saldırganları yakalamak için çalışma başlattı."
hurriyet,"Haberin Devamı""İnsanların ölmesini dilemenin onları öldürmekten daha kolay olduğunu düşünüyorum. Duvarlarıma kan ve beyin parçalarının sıçramasından endişe etmek istemiyorum. Ve bir de gerçekten, söylediğim yalanları hatırlamakta iyi değilim. Ama cinayetle ilgili bildiğim bir şey var ki kadın olsun erkek olsun herkes, yeterince zorlandığında bunu yapabilir.""2011 yılında bir yazarlar blog'unda yayımlanan ""How To Murder Your Husband"" (Kocanızı Nasıl Öldürürsünüz) başlıklı yazının en can alıcı kısımlarından biri buydu.Yazıyı kaleme alan kişi olan Nancy Brophy, ""Bir romantik gerilim yazarı olarak zamanımın büyük bir çoğunluğunu cinayetler ve polislerin bu cinayetler üzerindeki çalışma metotları hakkında düşünerek geçiriyorum"" diyor ve çeşitli cinayet metotlarının artılarını ve eksilerini değerlendiriyordu: Silahlar çok ses çıkarırdı. Zehrin işe yaramama ihtimali vardı. Bir kiralık katil ise kendisini azmettiren kişiyi polise ispiyonlayabilirdi.Haberin DevamıBu tür cinayetlerde eşlerin neredeyse her zaman bir numaralı şüpheli ilan edildiğini de belirten Brophy, kocasını öldürecek bir kadının ""organize, acımasız ve çok zeki"" olması gerektiğini ifade ediyor ve ekliyordu:""Nihayetinde cinayetin amacı serbest kalmamı sağlamaksa, kesinlikle hapishanede zaman geçirmek istemem. Şunu da kayda geçireyim: Tulumları hiç sevmem ve turuncu bana hiç yakışmaz.""Bu yazının yayımlanmasından 7 yıl sonra, güneşli bir Haziran günü, Nancy Brophy'nin 20 küsur yıllık eşi Daniel, iş yerinde ölü bulundu. Daniel Brophy, Oregon eyaletinin Portland şehrinde öğretmenlik yaptığı aşçılık okulunun mutfağında silahla vurularak öldürülmüştü. Savcılığın bir numaralı şüphelisi ise Nancy Brophy'di...Nancy Brophy'nin ""Kocanızı Nasıl Öldürürsünüz"" yazısı cinayeti işlediğine dair şüpheleri artırıyor. Ancak mahkemenin yargıcı, duruşmaların ilk gününde jürinin etkilenmemesi adına yazıdan mahkeme salonunda bahsedilmesini yasakladı. Metnin eski olduğunu ve bir yazım semineri için kaleme alındığını belirten yargıç, yazıdan mahkemede bahsedilmesinin jüride yaratacağı ön yargının, yazının faydasından fazla olacağına hükmetti.İHANETE YER OLMAYAN TRAJİK BİR AŞK HİKAYESİ…Brophy'nin yargılama süreci 6 Nisan'dan bu yana devam ediyor. Savcılar 71 yaşındaki kadının kocasını, tam da yazısında ifade ettiği üzere acımasız bir kurnazlıkla katlettiğini, şu anda da yine yazısındaki gibi hapis cezasından kaçmaya ve eşinin ölümünün nimetlerinden faydalanmaya çalıştığını iddia ediyor.Haberin Devamıİddianamede Brophy'nin iz bırakmamak için parça parça satın alıp kendi kendine monte ettiği bir silahı kullandığı, saldırıyı kameraların ve görgü tanıklarının bulunmadığı bir sırada düzenlediği ve eşinin ölümünden sadece birkaç gün sonra hayat sigortası ödemelerini almak için başvurduğu gibi oldukça şüphe uyandırıcı detaylar yer alıyor.Multnomah Bölge Mahkemesi'nde görülen duruşmalarda geçtiğimiz hafta kürsüye çıkan Brophy, bu iddiaları reddetti.Brophy, ifadesinde kâh kocasını kaybetmenin yarattığı derin üzüntüden bahsedip gözyaşlarına boğuldu, kâh çeyrek asır süren ilişkilerine dair tatlı hikayeler anlatıp kahkahalar attı.Yakın zamanda emekli olup dünyayı dolaşmayı arzuladıklarını da belirten Brophy, merhum eşini zeki, komik, nazik ve alçakgönüllü bir insan olarak överken beraberlikleri boyunca hiç ciddi bir çatışma yaşamadıklarını, birbirlerine olan bağlılıklarından bir an bile şüphe duymadıklarını söyledi. Sözün kısası Brophy'nin ifadesiyle evlilikleri, ihanete yer olmayan trajik bir aşk hikayesiydi.Haberin DevamıBrophy, ""Onun zayıflıkları benim güçlü yanlarımdı. Benim zayıflıklarım ise onun güçlü yanlarıydı. Bir araya geldiğimizde birbirimizi tamamlıyorduk ve bu hiç eksilmedi"" diye konuştu.25 YILDIR BİRLİKTELERDİŞef Daniel Brophy ile o zamanki soyadıyla Nancy Crampton, 1990'ların başında tanıştı. Nancy, Portland'a yeni taşınmıştı ve Daniel'dan öğretmenlik yaptığı aşçılık okulunda dersler almaya başlamıştı.Bu vesileyle tanıştılar, zamanla önce sevgili oldular bir süre sonra da evlendiler. Portland'ın biraz dışındaki bir mahallede, çok sakin bir yaşam sürüyorlardı. Daniel'ın okuldan kalan zamanının çoğu kümesteki tavuklarıyla ve bahçesine diktiği aromatik bitkilerin bakımıyla geçiyordu. Nancy ise hayat sigortası simsarlığından aşk romanı yazarlığına çeşit çeşit işlerle geçimini sağlamaya çalışıyordu.Haberin DevamıGözden Kaçmasınİngiltere duyurdu: Maymun çiçeği vakaları yükselecek! İlk zorunlu karantina kararı geldi...Haberi görüntüleNancy Brophy'nin finansal anlamda pek başarılı bir yazar olduğu söylenemezdi. ""The Wrong Husband"" (Yanlış Koca), ""The Wrong Cop"" (Yanlış Polis) gibi kapakları gömleksiz erkek fotoğraflarıyla süslü romanlarının yayın masraflarını dahi kendisi karşılıyordu. Sabahları yatağında oturup romanlarını yazıyor, bir yandan da kocasının yakınlardaki bir kahveciden getirdiği kahvesini yudumluyordu.Kaleme aldığı biyografisinde eserlerini ""Benim hikayelerim yakışıklı erkekler ve güçlü kadınlar hakkında, her zaman düzgün işlemeyen aileler hakkında, aşkı bulmanın mutluluğu ve korumanın zorluğu hakkında"" diye özetlemiş ve hem kocasını hem de birlikte yaşadıkları hayatı övgülere boğmuştu.Haberin DevamıNancy Brophy'nin ""Yanlış Dizisi"" adını verdiği 6 kitabı var. Kitapların hepsinin kapaklarında ""Yanlış hiçbir zaman bu kadar doğru hissettirmemişti"" cümlesi yer alıyorNancy Brophy'nin ""Yanlış Dizisi"" adını verdiği 6 kitabı var. Kitapların hepsinin kapaklarında ""Yanlış hiçbir zaman bu kadar doğru hissettirmemişti"" cümlesi yer alıyorBİRBİRİNİ ÇOK SEVEN BİR ÇİFT OLARAK TANINIYORLARDISavunma avukatları Brophy'nin kocasını öldürmesinin mümkün olmadığını, savcılığın kanıtlarının dolaylı olduğunu ve çiftin 25 yıl boyunca çok sağlıklı ve güzel bir evlilik yaşadığını belirtiyor. Avukat Lisa Maxfield, duruşmaların ilk gününde yaptığı konuşmada, ""Nancy Crampton Brophy, Daniel Brophy'e her zaman tamamen, delice, çılgınca aşıktı ve bugün de öyle"" ifadelerini kullandı.Çiftin, Daniel'ın önceki evliliğinden olan dışında, çocuğu yok ama Brophy'nin avukatları, evliliklerine dair görüş bildirebilecek birkaç akraba ve arkadaşı da kürsüye çıkardı. Örneğin Brophy'nin yeğeni susan Estrada, 10 yıl kadar önce 1 seneliğine Brophy'lerle birlikte yaşamış, bir yandan da teyzesinden sigorta satışının inceliklerini öğrenmişti.Estrada, çiftin evlilikleri boyunca birbirlerine destek olduklarını, Nancy'nin evde eşine yardım etmek için yazı çalışmalarına ara verdiğini, Daniel'ın da Nancy'nin sigorta poliçesi satmak için yollarda olduğu günlerde erkenden kalıp eşi için yolda yenecek yemekler hazırladığını anlattı.Estrada, ""Bana 'Evlilik o kadar da kötü bir fikir olmayabilir' dedirtecek bir ilişkileri vardı"" diye konuştu.Gözden KaçmasınDondurmadaki gizli tehlike! Bu belirtilere dikkatHaberi görüntüleKATİL ARKASINDAN GELDİ, İKİ EL ATEŞ ETTİCinayetin işlendiği 2 Haziran 2018 sabahı Oregon Mutfak Enstitüsü'ne gelen öğrenciler, o sırada 63 yaşında olan öğretmenleri Daniel Brophy'i arka taraftaki mutfakta kanlar içinde yerde yatarken buldu.Daniel her sabah erkenden okula gidiyor, binayı açıyordu. O sabah da saat 7 gibi okula gitmişti. Her sabahki işlerinden biri mutfakta kullandıkları kovalara ortak kullanılan bir çeşmeden su ve buz doldurmaktı. Katiline tam da bu anda yakalanmıştı. Kapıdan giren katil Daniel'a arkasından iki el ateş etmiş, kurşunlar omurgasına ve kalbine isabet etmişti.Birkaç saat sonra okulda polisin inceleme yaptığını öğrenen Nancy Brophy olay yerine gitti. Polisler kendisine eşinin öldürüldüğünü haber verdi.Daniel Brophy'nin öğrencisi Kathleen Dooley, cinayet mahalini mahkemede böyle anlattıSİLAHINI POLİSLERE KENDİ ELİYLE VERDİBrophy ilk ifadesinde kocasının sabah 4 gibi kalktığını, tavukları besleyip köpekleri gezdirdiğini, ardından duş almak için eve döndüğünü belirtti. O esnada Brophy de uyanmıştı. Karı koca lavabonun su sızdırmasıyla ilgili konuşmuştu ve dediğine göre Daniel saat 7'yi biraz geçe işe gitmek için evden çıkmıştı.Portland Emniyet Müdürlüğü'nden Dedektif Anthony Merrill ifadesinde, ""O aşamada Bayan Crampton Brophy'i kocasının bir tabancayla vurularak gaddarca öldürülmüş olduğunu yeni öğrenmiş acılı bir eş olarak görüyorduk. Onun için üzülmüştük"" dedi.Ardından polisler Brophy'i eve götürdü. Kadın memurlara dolapta saklamakta olduğu 9 milimetrelik Glock marka silahını gösterdi ve Florida'nın Parkland şehrinde yaşanan bir okul saldırısının ardından kendini tehlikede hissettiğini, silahı alma sebebinin de bu olduğunu anlattı.GÜVENLİK KAMERASI GÖRÜNTÜLERİ POLİSLERİ ŞOKE ETTİDiğer yandan olay yeri inceleme ekipleri, saldırı anına ait bir güvenlik kamerası görüntüsü arıyordu. Okulda kamera sistemi yoktu ama yakınlardaki bir pizzacının elindeki görüntülere, okulun önündeki caddenin küçük bir kısmı da yansımıştı.Dedektifler o gün çekilen görüntüleri hızla gözden geçirip kayda değer bir şey olup olmadığına bakıyordu. Bir anda karşılarına o kadar sarsıcı bir görüntü çıktı ki videoyu geri alıp yeniden izlemek zorunda kaldılar.Savcı Shawn OverstreetO gün sabah saatlerinde Nancy Brophy'ninkine çok benzeyen bir kamyonet, aşçılık okulunun önünden geçmişti. Dedektifler bunun üzere mahalledeki diğer iş yerlerinin güvenlik kamerası görüntülerine başvurdu. Aynı kamyonet bu videolarda da yer alıyordu.Savcılık, bu kamyonetin direksiyonunda oturan kişinin Brophy olduğunu öne sürüyor. İddianameye göre Brophy, henüz uyumakta olduğunu söylediği saat 6.39'da bölgeye geldi. Kamyonetini aşçılık okulunun girişini görebileceği şekilde bir yamaca park etti. Kamyonet önce saat 7.08'de ardından da 7.30 sularında okulun yanından geçerken görülüyordu. Savcılık Daniel Brophy'nin bu 20 dakikalık aralıkta öldürüldüğünü iddia ediyor.Brophy geçtiğimiz hafta verdiği ifadede, kocasını kaybetmenin neden olduğu şok nedeniyle ne sabahın erken saatlerinde oradan geçtiğini ne de günün ilerleyen saatlerinde yaptıklarını hatırladığını söyledi ve ekledi: ""Belki de her zamanki gibi kahve almaya gidiyor ve not defterime yeni romanım için notlar alıyordum. Kamyonetim bu esnada kameraya yakalanmış olabilir, emin değilim.""Dan öldürüldükten sonra, Nancy darmadağın olmuştu. Arkadaşları size kafasının çok karışmış halde olduğunu anlatacak. Sanki yer ayağının altından çekilmiş gibi hissediyordu.Avukat Lisa Maxfield'ın açılış konuşmasındanİNTERNETTEN YAPTIĞI ALIŞVERİŞLER ŞÜPHELERİ ARTIRDISavcılığın ortaya koyduğu kanıtlar bununla da sınırlı değil. Brophy'nin polislere gösterdiği silahının dışında bir de ""hayalet silah"" seti aldığı ortaya çıktı. Bu setlerin parçaları birleştirildiğinde ortaya kayıtsız bir silah çıkıyor. Dahası polisler Brophy'nin bir e-ticaret sitesinden bir silah sürgüsü ve bir namlu da satın aldığını tespit etti.Brophy'nin bütün aramalara karşın bulunamayan bu parçaları kullanarak kendi silahını modifiye etmiş ve böylece Daniel Brophy'i öldürmek için kullanılan kurşunların üzerindeki namlu izlerinin polise teslim ettiği silahtan farklı olmasını sağlamış olabileceği iddia ediliyor. Savcılık, Brophy'nin kocasının evde olmadığı saatlerde bir poligona giderek atış talimi yaptığını da iddialara ekliyorBrophy ise hayalet silah setini ve sürgü ile namluyu, yeni romanı için araştırma yapmak amacıyla satın aldığını ve bütün bir silah elde etmek için her ay bir silah parçası satın alan ve nihayetinde kendisine şiddet uygulayan kocasına gününü gösteren bir kadının hikayesini yazdığını söyledi. Silah parçalarına yapılan ödemelerin çiftin ortak hesabından geldiğine de vurgu yapan Brophy, eşi Daniel'ın da bu alışverişlerden haberdar olduğunu, hatta setin paketini birlikte açtıklarını anlattı.Gözden KaçmasınGoogle’ın ‘telif hakkı’ uygulaması yayılacakHaberi görüntüleAncak 17 Mayıs günü ifadesinin en dramatik anında Brophy, Parkland olayından sonra kendisini koruma amacıyla satın aldığını söylediği silahın sürgüsünü ve namlusunu yerinden söktüğünü itiraf etti. Brophy'nin bu itirafının üzerine giden Savcı Yardımcısı Shawn Overstreet, silahı tanık kürsüsünün önüne getirerek, ""Neden?"" diye sordu. ""Evinizdeki silahın sürgüsünü ve namlusunu incelemek varken neden yeni bir tane almaya ihtiyacınız olsun ki?""Brophy, silah parçalarının ve kitabındaki karakterin bunları satın alma yolunun kendisini büyülediğini belirterek, ""Yazmak içindi"" dedi ve ekledi: ""Sizin söylediğiniz gibi, kocamı öldürmek için değil.""Savunma avukatları, güvenlik kameralarından elde edilen görüntülerin başka olası şüpheliler de içerdiğini öne sürüyor. Görüntülerde civarda gezinen bazı evsizler bulunuyor. Avukatlar, özellikle cinayet sabahı polisler olay yerine vardıklarında bir duvarın arkasına saklanan ve elindeki bir torbaya bakan bir erkeğe dikkat çekiyor. Ancak polisler bu kişinin kimliğini tespit edebilmiş değil. Brophy'nin cüzdanına, cep telefonuna ve araba anahtarlarına dokunulmamış olması da bunun yanlış gitmiş bir soygun olma ihtimalini ortadan kaldırıyor.Nancy Brophy davası akıllara 90'ların ünlü filmi Temel İçgüdü'yü getirdi. Filmde Sharon Stone'un canlandırdığı yazar Catherine Trammel, Dedektif Nick Curran'ın (Michael Douglas) soruşturduğu bir cinayet davasının şüphelisiydi. Zira Trammel son kitabında, Curran'ın araştırdığı cinayete çok benzer bir olay anlatıyordu.Nancy Brophy davası akıllara 90'ların ünlü filmi Temel İçgüdü'yü getirdi. Filmde Sharon Stone'un canlandırdığı yazar Catherine Trammel, Dedektif Nick Curran'ın (Michael Douglas) soruşturduğu bir cinayet davasının şüphelisiydi. Zira Trammel son kitabında, Curran'ın araştırdığı cinayete çok benzer bir olay anlatıyordu.CİNAYET SEBEBİ SİGORTADAN PARA ALMAK MI?Savcılar Brophy'nin eşini para için öldürdüğünü iddia ediyor. İddianamede Brophy çiftinin bir süredir mali istikrarsızlık yaşadığına, hatta Daniel Brophy'nin emeklilik hesabını karşılık göstererek kredi aldığına ancak diğer yandan da her ay yüzlerce dolar hayat sigortası primi ödediklerine dikkat çekiliyor.Soruşturma sırasında Nancy Brophy'nin 10 ayrı hayat sigortası poliçesi karşılığında ödeme başvurusu yaptığı, birlikte yaşadıkları evin değerinin yüzde 20'si kadarlık bir ödemenin yanı sıra kocası iş yerinde öldüğü için çalışma sigortasından da tazminat almaya hak kazandığı da ortaya çıktı.Avukat Lisa Maxfield ise çiftin 2017'de yaşadığı ekonomik sorunlarına rağmen emeklilik planı yaptığını belirtti ve ekledi: Daniel Brophy hafta içi verdiği derslere ek olarak 2018'de hafta sonu dersleri de vermeye başlayacaktı. Ayrıca bir rehabilitasyon merkezinde yarı zamanlı olarak aşçılık öğretmenliği yapıyordu. Çift evlerini ikiye bölüp bir kısmını kiraya vermeyi planlıyordu. Böylece kredi kartı borçlarını ve gecikmiş ipotek ödemelerini temizlemeyi başarmışlardı. Nihayetinde Haziran 2018'de bellerini doğrultmuşlar hatta 10 bin dolarlık bir birikim bile yapmışlardı.Maxfield, Nancy'nin bu poliçeleri sigortacı olduğu için satın aldığını, sattığı ürüne olan güvenini sergilemek istediğini, dahası kendi satın aldığı poliçelerden de komisyon aldığını ve kocasının üzerine olan tüm poliçelerin lehtarının kendisi olmadığını belirtti.Avukat Lisa MaxfieldSavcılık ise Brophy'nin, eşinin ölümünden hemen sonra 1,4 milyon dolar değerinde hayat sigortası ödemesi almak için başvuru yaptığını hatırlatıyor. Mahkemede jüriye bununla alakalı bir ses kaydı da dinletildi.Daniel Brophy'nin ölümünden dört gün sonra alınan kayıtta, Nancy Brophy polislerden birine ""Benim şüpheli olmadığımı belirten bir mektup yazmanız mümkün mü?"" diye soruyordu. Bu talep nedeniyle şaşıran ve nedenini soran dedektife Brophy, sigorta şirketinin 40 bin dolarlık bir ödeme için teyit istediğini belirtiyor ve ekliyordu:""Ya '25 seneden sonra asıl istediğim şey sonra Dan'siz yaşlanmakmış' diye düşünüp gizli gizli okula gittiğim ve kocamı vurduğum ortaya çıkarsa diye ödeme yapmak istemiyorlar.""Dedektif bu talebi reddetti. Bu konuşmadan üç ay sonra Brophy hakkında iddianame hazırlandı. Eylül 2018'de gözaltına alınan Brophy halen tutuklu yargılanıyor.Nancy Brophy kişisel internet sitesinde Daniel'la evlenmek istediğini anladığı anı şöyle anlatıyordu: ""Ben büyük küvette yatıyordum. Daniel da yanıma gelecekti ama gecikmişti. 'Gelmiyor musun?' diye sordum, 'Ordövrleri hazırlayıp hemen geleceğim' dedi. O an onun doğru kişi olduğunu anladım. Hayatınızı böyle bir adamla geçirdiğinizi hayal edebiliyor musunuz?"" Ardından ""Her evlilik gibi bizim de inişlerimiz ve çıkışlarımız oldu"" diyen Brophy evlerinde çıkan yangından sonra 14 ay boyunca bir apartman dairesinde yaşadıklarını, bu süreçte inşaat işleriyle ilgili kapsamlı bilgi sahibi olduğunu ve yazarlıkta başarılı olamazsa iç dekorasyon odaklı müteahhitlik yapmayı planladığını ifade ediyorduNew York Times'ın ""She Wrote ‘How to Murder Your Husband.’ Did She Do It?"", Washington Post'un ""‘How to Murder Your Husband’ writer on trial for allegedly killing husband"", Sky News'un ""Nancy Crampton-Brophy: 'How to murder your husband' blog post cannot be shown to jury in murder trial, judge rules"" ve Independent'ın ""She wrote an essay titled ‘How to Murder Your Husband’. A murder trial followed"" başlıklı haberlerinden derlenmiştir."
hurriyet,"Haberin DevamıRusya Devlet Başkanı Putin'in emri ile 24 Şubat sabahı başlayan savaş son dönemde Ukrayna'nın doğu bölgelerinde yoğunlaşmış durumda.Savaş Donbas'ta son sürat devam ederken dünya çatışmalara son verecek diplomatik çözüm için mücadele ediyor.Ukrayna cephesinden ise konu ile ilgili çok net bir açıklama geldi. Kiev ateşkes için tek şatını açıkladı.Gözden KaçmasınRusya'nın 'ölümcül silahı' vuruldu! O anlar saniye saniye kameradaHaberi görüntüleİngiliz Guardian gazetesinde yer alan habere göre, Ukrayna, Rusya'ya toprak vermeyi içeren herhangi bir ateşkes anlaşmasını reddetti.Ukrayna Devlet Başkanlığı Ofisi Başkanı Andriy Yermak, 'Savaş, Ukrayna'nın toprak bütünlüğü ve egemenliğinin tamamen restorasyonu ile sona ermeli' dedi.Haberin DevamıUkrayna lideri Zelenski'nin danışmanı Mykhailo Podolyak ise dün ateşkes konusunda Ukrayna'nın son kararını açıklamıştı.Aynı zamanda Ukrayna'nın baş müzakerecisi olan Podolyak, Rusya'nın çatışmalardaki herhangi bir kesintiden sonra daha sert karşılık vereceğini söyleyerek ateşkesi kabul etmediklerini söylemişti.Podolyak, Kiev'in Moskova'ya toprak devreden herhangi bir anlaşmayı kabul etmeyeceğini de sözlerine eklemişti.Gözden Kaçmasın Azovstal esirleri için takas hazırlığıHaberi görüntüleÖte yandan Savunma Bakanlığı, Donbas'taki çabaları desteklemek için Rusya'nın bölgeye BMP-T Terminatör tankları yerleştirdiğini bildirdi.Birimin konuşlandırılmasına rağmen, Savunma Bakanlığı, Merkezi Kuvvetler Grubu'nda en fazla on tank bulunduğunun altını çizdi.Bu düşük sayı nedeniyle bakanlık Terminatör'lerin savaşa önemli bir etki etme ihtimalinin düşük olduğunu söyledi.BAŞTAN AŞAĞI SİLAHLARLA DONATILMIŞDört adet tanksavar füze rampası, iki adet 30mm top, iki adet bombaatar, bir makineli tüfek ile donatılan aracın azami hızı 36mph.Tank üzerine baştan aşağı donatılmış silahlar 'Terminatör'ün tanklardan piyade araçlarına, helikopterlerden alçak uçan uçaklara kadar geniş yelpazedeki hedefleri vurmasını sağlıyor.Haberin DevamıGözden KaçmasınPolonya Devlet Başkanı Duda: Dünyanın Ukrayna'ya ihtiyacı varHaberi görüntüleKullanılan tank şasisi korumanın yanı sıra aracın arazide hareket kabiliyetini iyileştiriyor.SURİYE'DE DE KULLANILDI'Terminatör'lerin daha önce Suriye'de kullanıldığı ve Şubat ayında Ukrayna sınırına taşındığı belirtiliyor.Rusya'nın gözbebeği tank geçtiğimiz günlerde Moskova'da düzenlenen 9 Mayıs Zafer Bayramı askeri geçidinde de görülmüştü.   "
hurriyet,"Haberin DevamıCumhurbaşkanlığından yapılan açıklamaya göre; Cumhurbaşkanı Erdoğan, Kadınlar CEV Şampiyonlar Ligi Süper Finali’nde İtalya ekibi Imoco Volley’i 3-1 yenerek şampiyonluğa ulaşan VakıfBank Kadın Voleybol Takımı’nın başarısından dolayı Genel Müdür Üstünsalih’i, başantrenör Guidetti’yi ve oyuncularını telefonla arayarak tebrik etti.Yapılan açıklamada ""Cumhurbaşkanı Recep Tayyip Erdoğan, Vakıfbank Kadın Voleybol Takımı’nın CEV Şampiyonlar Liginde şampiyon olması dolayısıyla Vakıfbank Genel Müdürü Abdi Serdar Üstünsalih, başantrenör Giovanni Guidetti ve oyuncularla telefonda görüşerek tebriklerini iletti"" denildi."
bloomberght,"AMB Başkanı Lagarde Temmuz ayında faiz artışlarına başlayabilecekleri ve Eylül sonunda negatif faiz döneminin sona erebileceğini belirtti.Bir blog yazısında Lagarde Varlık Alım Programı (APP) kapsamında net varlık alımlarının üçüncü çeyreğin başlarında sonlanmasını beklediğini belirterek ""Bu da sözlü yönlendirmemizde olduğu gibi Temmuz atında faiz artışı yapmamızı sağlar. Mevcut görünüme bakarsak üçüncü çeyreğin sonunda negatif faizden çıkmamız mümkün"" ifadelerini kullandı.Lagarde faiz artışlarının kademeli olacağı söylemini de yineledi.Lagarde önceki haftalardaki bir açıklamasında ilk faiz artışının varlık alım programının bitişinden 'birkaç hafta sonra' gerçekleşebileceğini söylemişti.Diğer Avrupa Merkez Bankası yetkilileri arasında da yazın faiz artışına başlayacağına yönelik sesler gittikçe artıyor.Lagarde'ın açıklamalarının ardından ortak para birimi euro, dolar karşısında yüzde 0.7 artışla 1.0635 ile güniçi zirvesine yükseldi.







"
bloomberght,"Avrupa Merkez Bankası Başkanı Christine Lagarde, kripto para birimlerinin “hiçbir şeye dayanmadığını”; riskleri anlamayan, her şeyi kaybedebilecek ve büyük hayal kırıklığına uğrayabilecek insanlar için endişeli olduğunu, bu yüzden bu piyasanın düzenlenmesi gerektiğini söyledi.Hollanda televizyonuna konuşan Lagarde, önümüzdeki dört yıl içinde meyvelerini vermeye başlayabilecek olan AMB’nin dijital euro projesi ile çelişen açıklamalarında kriptonun değerine şüpheyle yaklaştığını söyledi.Bu açıklamalar, dijital para birimleri Bitcoin ve Ether’in geçen yılın zirvesine göre %50 düştüğü ve kripto paraların önemli bir dalgalanma yaşadığı bir dönemde geldi. Lagarde, “Benim şahsi değerlendirmem, hiçbir değeri olmadığı, hiçbir şeye dayanmadığı, bir güvenlik çapası olarak hareket edecek hiçbir temel varlık olmadığı yönünde” dedi.AMB Başkanı çıkarılması halinde dijital euronun ise farklı olacağını belirtti. Kendisinin olmasa da oğlunun kripto yatırımları olduğunu belirten Lagarde, oğlunun “özgür bir adam” olduğunu ifade etti.Diğer bazı AMB yetkilileri de bu konuda endişelerini dile getiriyorlar. AMB Yönetim Kurulu üyesi Fabio Panettanisan ayında kripto varlıkların “yeni bir Vahşi Batı yarattığını” ve 2008’deki yüksek faizli mortgage kriziyle paralellik gösterdiğini söylemişti."
bloomberght,"Konut fiyatlarında artış eğilimi soluksuz devam ediyor.Türkiye Cumhuriyet Merkez Bankası (TCMB) verilerine göre Türkiye'de konut fiyatları Mart'ta bir önceki yılın aynı dönemine göre yüzde 110 artarak yeni rekora imza attı.Aylık bazda artış yüzde 9,3 oldu. Mart ayında enflasyondan arındırılmış artış ise yüzde 29,7 olarak kaydedildi.Yeni konutlarda yıllık fiyat artışı yüzde 116,5 olurken, yeni olmayan konutlarda ise yüzde 109,2 olarak gerçekleşti. Türkiye'de ortalama metrekare fiatı 9 bin 502 TL'ye çıktı.







Veriler üç büyük şehir arasında fiyatların en hızlı İstanbul'da arttığını gösterdi. Buna göre İstanbul'da konut fiyatları Mart'ta yıllık yüzde 122 arttı. Yeni olan konutlarda artış yüzde 130'a varırken, yeni olmayan konutlarda ise yüzde 123,7 oldu. Bu artış oranlarının ardından İstanbul'da metrekare fiyatı 15 bin 342 TL olarak kaydedildi.







Ankara'da yıllık artış yüzde 111,7 olurken, İzmir'de de yüzde 105,9 olarak gerçekleşti."
bloomberght,"Biden yönetimi, Çin’in bölgedeki etkisini kırmayı amaçlayan ekonomik insiyatife bir düzine Hint-Pasifik ülkesinin katılacağını duyurdu.Toplamda dünya ekonomisinin yüzde 40’ını oluşturan Hint-Pasifik Ekonomik Çerçevesi’nin (IPEF) duyurulması Biden’ın Asya gezisinin başarılarından biri olarak öne çıkarılıyor. Girişime Güney Kore, Yeni Zelanda, Avustralya, Hindistan ve Japonya’nın yanında 7 Güneydoğu Asya ülkesi katılacak.Tokyo’da gazetecilere açıklamalarda bulunan ABD Ticaret Bakanı Gina Raimondo, “Özellikle işletmelerin gittikçe daha yoğun şekilde Çin’e alternatif aradığı bir ortamda ABD iş dünyasına büyük fayda getireceğine eminim” değerlendirmesinde bulundu.Bu anlaşmanın, Obama döneminde görüşmelere başlanan ve eski başkan Trump’ın sonlandırdığı Trans-Pasifik Ortaklığı anlaşmasından sonra en önemli anlaşma olduğu değerlendiriliyor. Ancak eski anlaşmanın aksine yeni çerçeve herhangi bir gümrük vergisi indirimini içermiyor ve hangi bölümlerin bağlayıcı olduğunun belli olmaması nedeniyle ekonomik faydalarının ölçülmesinin zor olduğu belirtiliyor.Anlaşmayla ilgili katılımcı ülkeler tarafından yapılan ortak açıklamada, “Bu çerçeveyle ekonomilerimizde direnç, sürdürebilirlik, kapsayıcılık, ekonomik büyüme, adalet ve rekabetçilik gibi alanlarda ilerleme kaydetmeyi hedefliyoruz. İnisiyatifin bölgede işbirliği, istikrar, refah gelişmişlik ve huzur gibi alanlara katkıda bulunmasını umuyoruz” ifadelerine yer verildi.Bu anlaşma kapsamında katılımcılardan ticaret, tedarik zinciri, temiz enerji ve adalet alanlarından en az birinde yüksek standartlar içeren taahhütlerde bulunması isteniyor.Anlaşma, ABD Kongresi’nde ABD ihraç ürünlerinin yurt dışında alınmasını kolaylaştıracak karşılıklı gümrük vergilerinde indirim içermemesi nedeniyle hem Demokratlar hem de Cumhuriyetçiler tarafından eleştirilere maruz kalıyor.ABD Ticaret Temsilcisi Katherine Tai ise anlaşmanın yeterince iddialı olmadığı eleştirilerine katılmadığını ve içereceği yeniliklerin zamanla taraflarca takdir edileceğini belirtirken anlaşmanın Kongre'nin onayına tabi olup olmayacağı sorusuna, “Görüşmelerin nereye gideceğine bakmak lazım fakat ne olursa olsun kongreyi yakınımızda tutmalıyız ve burada ortaklarımızla gerçekleştirmeye çalıştığımız oluşumun şekillendirilmesinin bir parçası olmalı” ifadelerini kullandı.Anlaşmanın en dikkat çeken yanlarından biri Çin’in davet edilmemiş olması. ABD Ulusal Güvenlik Danışmanı Jake Sullivan, herhangi bir ülkenin katılmak istediğini beyan edip kabul edilmesinin mümkün olmadığını söylerken başka bir üst düzey ABD yetkilisi de Çin’in davet edilmemesinin önemli bir nedeninin belirtilen kriterlere uymayacağına inanılması olduğunu kaydetti.Ancak bu durum bazı zorlukları da beraberinde getiriyor. Bölgede birçok ülke en büyük ticari ortaklarının Çin’in olması nedeniyle dünyanın en büyük ikinci ekonomisinin dahil edilmediği bir anlaşmaya imza atmak istemiyor. ABD’nin anlaşmayı hala Çin’in katılımına açık tutmasının sebebinin de bazı Asya ülkeleri tarafından özellikle talep edildiği belirtiliyor.Çin ise kendilerinin yükselişini engellemek amacıyla ABD’nin bölgede askeri ve ekonomik ittifaklar kurmakla suçlarken Dışişleri Bakanı Wang Yi Pazar günü ABD’nin Hint-Pasifik stratejisinin başarısız olmaya mahkum olduğunu söyledi. "
bloomberght,"Kültür ve Turizm Bakanlığı'nın açıkladığı istatistiklere göre bu yılın ilk 4 ayında gelen ziyaretçilerin 7 milyon 477 bin 47’sini yabancılar oluşturdu. Yurt dışı ikametli vatandaşların sayısı ise 1 milyon 408 bin 829 oldu. Türkiye’nin 2022 yılı Ocak-Nisan döneminde ağırladığı yabancı ziyaretçi sayısı da bir önceki yılın aynı dönemine göre yüzde 172,51 arttı. Bu yılın ilk 4 ayında Türkiye’ye en çok ziyaretçi gönderen ülkeler sıralamasında yine bir önceki yılın aynı dönemine göre Almanya yüzde 339,81 artış ile birinci, Bulgaristan yüzde 325,55 artış ile ikinci, İran yüzde 236,77 artış ile üçüncü sırada yer aldı. İran’ı sırasıyla Rusya Federasyonu ile İngiltere (Birleşik Krallık) izledi.Almanya birinci  Türkiye’ye nisan ayında gelen yabancı ziyaretçi sayısı ise bir önceki yılın aynı ayına göre yüzde 225,59 artarak 2 milyon 574 bin 423 oldu. Türkiye’ye geçtiğimiz nisan ayında en çok ziyaretçi gönderen ülkeler sıralamasında da bir önceki yılın aynı ayına göre yüzde 630,34 artış ile Almanya birinci, yüzde 442,04 artış ile Bulgaristan ikinci, yüzde 1446,83 artış ile İngiltere üçüncü sırada yer aldı. İngiltere’yi İran ve Rusya Federasyonu izledi. "
bloomberght,"Otokar savunma sanayii alanında yeni bir ihracat sözleşmesi imzaladı.Şirketten Kamuyu Aydınlatma Platformu'na yapılan açıklamaya göre, şirket 4x4 taktik tekerlekli zırhlı araçlar ile bu araçların yedek parça, bakım ve eğitim hizmetleri satışını kapsayan, yaklaşık 34 milyon dolar bedelli, yeni bir ihracat sözleşmesi yaptı.Sözleşmenin, teminat mektubu işlemlerinin tamamlanması ve ihracat ile ilgili gerekli izinlerin alınmasını takiben yürürlüğe gireceği bildirildi.Açıklamaya göre ilgili teslimatların bu yıl içerisinde başlayarak 9 ay içerisinde tamamlanması planlanıyor."
