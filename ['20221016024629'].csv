source,content
bbcturk,"İran Öğretmenler Sendikası Konfederasyonu, Asra Panahi 16 yaşındaki adlı bir kız öğrencinin okulda rejimi öven bir marşa eşlik etmemesi nedeniyle güvenlik güçlerince dövüldükten sonra yaşamını yitirdiği duyurdu.BBC Farsça Servisi'ne göre aynı olayda dövülen bir başka öğrenci de komada. İranlı yetkililer, olayda güvenlik güçlerinin sorumlululuğu olmadığını söylüyor. Başörtüsünü düzgün takmadığı gerekçesiyle ahlak polisi tarafından gözaltına alındıktan sonra 16 Eylül'de hayatını kaybeden 22 yaşındaki Mahsa Amini için yapılan protesto eylemlerine lise öğrencileri de katılmaya başlamıştı. Sendikanın açıklamasına göre, İran güvenlik güçleri, Asra Panahi’nin okuduğu Erdebil kentindeki Şahid Kız Lisesi’ne 13 Ekim’de baskın düzenlendi.Baskın sırasında öğrencilere rejim yanlısı bir marş söylettirildiği, bunu reddedenlerin dövüldüğü belirtildi.Sendikaya göre Panahi, Cuma günü kaldırıldığı hastanede yaşamını yitirdi.Panahi’nin ölümü sonrası birçok kente hafta sonu yeni protestolar düzenlendi. Panahi’nin amcası olduğu öne sürülen bir kişi de devlet televizyonunda yeğeninin doğuştan kalp hastası olduğunu ve bu nedenle öldüğünü öne sürdü.Sosyal medyada paylaşılan videolarda güvenlik güçlerince okullara düzenlenen baskınlarda bazı öğrencilerin sınıflarda toplandığı, göz yaşartıcı gaz kullanıldığı ve gözaltına alınan bazı öğrencilerin polis araçlarına bindirildiği görülüyor. İran Öğretmenler Sendikası, geçen haftadan beri devam eden okul baskınlarını ""acımasızca ve insanlık dışı"" olarak niteleyip kınadı ve Eğitim Bakanı Yusuf Nuri’yi istifaya çağırdı. İran İnsan Hakları Örgütü'ne göre, Mahsa Amini’nin ölümünden sonra başlayan protesto dalgasında dün itibarıyla aralarında 27 çocuğun da bulunduğu 215 kişi yaşamını yitirdi.Ailesi, Mahsa Amini’nin gözaltındayken dövülmesi sonrası öldüğünü söylerken, İranlı yetkililer genç kadının hastalığı sonucu hayatını kaybettiğini savunuyor.“Zen. Zendegi. Abadi” (Kadın. Hayat. Özgürlük) sloganlarıyla yapılan ve tüm ülkeye yayılan protestolar, rejime karşı 1979’dan sonraki en büyük meydan okuma olarak görülüyor. İran'ın dini lideri Ayetullah Ali Hamaney, protestoların arkasında “ABD ve İsrail ile yerli işbirlikçilerinin bulunduğunu” öne sürmüştü. "
bbcturk,"Övgü Pınar, Romaİtalyan voleybol yıldızı Paola Egonu'yu transfer eden Vakıfbank'ın başantrenörü Giovanni Guidetti, ‘’Burası onun için doğru yer, sporcularını korumayı bilen büyük bir takım’’ dedi.Memleketi İtalya’ya tatile gelen Guidetti, spor gazetesi La Gazetta dello Sport’a konuştu. İtalya milli takımı Dünya Voleybol Şampiyonası’nda üçüncü olduktan sonra Paola Egonu kendisine gelen eleştiriler ve özellikle de ırkçı yorumlardan şikayet ederek milli takımdan ayrılmayı istediğini söylemişti. Guidetti, bununla ilgili olarak “Paola'nın kolay bir dönemden geçmediğini biliyorum, maalesef spor böyle. Kazandığında seni göklere çıkarırlar kaybedince ise sert şekilde eleştirirler. Onu çok iyi anlıyorum, Dünya Kupası’ndan sonra Türkiye'de benim de başıma geliyor. Bu yüzden bu tecrübenin onun için mükemmel olacağını düşünüyorum” dedi.“Burasının Paola için doğru yer olduğuna inanıyorum” diyen Guidetti, şöyle devam etti:“Burada kulübün sahipleri çok nadiren müdahalede bulunuyor. Burası, sporcularını nasıl koruyacağını da bilen büyük bir takım. Burada en büyük isimler oynadı. Geçmişteki diğer şampiyonlar gibi Paola’nın da burada kendisini iyi hissedeceğinden eminim.”Guidetti, Paola Egonu’yu “dünyanın en büyük oyuncularından biri” diye tanımlarken La Gazzette dello Sport da Vakıfbank’ın “dünyadaki en önemli kulüpler arasında yer aldığını” belirtti.23 yaşındaki Egonu, İtalya’nın geçen hafta sonunda Dünya Voleybol Şampiyonası’nda üçüncü olmasının ardından “Bu milli takımdaki son maçımdı” demişti. Ağlayarak menajeriyle konuşurken görüntülenen voleybol yıldızı, “Anlayamazsın, anlayamazsın... Bu milli takımdaki son maçımdı. Bana neden İtalyan olduğumu sordular. Yoruldum” diyordu.Nijeryalı bir ailenin çocuğu olarak İtalya'da doğup büyüyen Egonu, geçmişte de ırkçı yaklaşımlardan şikayet etmişti. Egonu’nun eleştiriler ve ırkçı yorumlar nedeniyle milli takımdan ayrılmayı düşündüğü haberi ülkede büyük yankı uyandırmış ve spor ve siyaset dünyasından dayanışma mesajları gelmişti.İtalya Olimpiyat Komitesi Başkanı Giovanni Malago, Egonu’ya tüm spor dünyasının desteğini iletmiş ve “acele karar almamasını” istemişti.Başbakan Mario Draghi de Egonu’yu arayarak “tam dayanışma” mesajı vermişti. Draghi, Egonu için, “Milli takım sporcusu, İtalyan sporu için bir gurur kaynağı ve gelecekte de milli takım formasıyla başka kupalar kazanma fırsatına sahip olacaktır” demişti."
donanimhaber,"Günümüzde Motorola, Razr adı altında katlanabilir bir cihaz üzerinde zaten çalışıyor. Ancak videoda da görüldüğü gibi yeni konsept cihaz, dikey bir biçimde 5 inçten 6,5 inç yüksekliğe kadar genişleyebiliyor. Motorola ise henüz cihazın ismine dair resmi bir açıklama paylaşmadı.Paylaşılan videoda Motorola ayrıca daha iyi çoklu görev, tarama ve ekran kullanımı için dikey olarak genişleyen yuvarlanabilir bir dizüstü bilgisayar konseptini de gösterdi. 




Samsung Galaxy S23 serisinin tasarımı doğrulandı: S22 ile aynı!


1 yıl önce eklendi






Paylaşılan görüntüler her ne kadar heyecan verici olsa da, henüz konsept aşamasında olan bu cihazları ticari formda görmek için en az birkaç yıl beklememiz gerektiğini söyleyebiliriz. Lenovo, katlanabilir telefon ve dizüstü bilgisayar planlarıyla ilgili daha fazla ayrıntı paylaşmadı. Bu cihazların piyasaya çıktıklarında adı ne olacak merak ediyoruz."
gazetoksijen,"Barselona Mahkemesi'nde görülen davanın ikinci gününde sanık koltuğuna oturan Neymar, ""Real Madrid'e gitme seçeneğim vardı ama kalbim beni Barcelona'ya götürdü. Transfer sürecini, görüşmeleri tamamen babam yönetti. Ben sadece onun bana söylediğine imza attım"" dedi.""Çok fazla kulüpten teklif vardı ama benim hayalim her zaman Barcelona'da forma giymekti"" diyen Neymar, son anda sadece Real Madrid ve Barcelona seçeneklerinin kaldığını ancak ""yüreğinin sesini dinleyerek Barça'ya gittiğini"" söyledi.Normalde 21 Ekim'de mahkemeye gelmesi gereken Neymar, Paris Saint-Germain takımının antrenman ve maç programından dolayı ifadesinin öne alınmasını istemişti. Davada şahit olarak video konferansla dinlenen Real Madrid Kulübü Başkanı Florentino Perez ise ""Aşağı yukarı 10 yıl önce Neymar ile ilgilendik ama bunu Real Madrid sportif direktöründen biliyorum. Ben hiçbir zaman hiçbir müzakereye girmedim. Futbolcular istedikleri yere gider ve Neymar, Barcelona'ya gitmek istiyordu"" şeklinde konuştu.Diğer yandan Barcelona'nın eski yöneticilerinden Raul Sanllehi de Neymar'ın Barcelona'ya transferi için 2011 yazında 45 milyon euro artı başarıya endeksli 10 milyon avro ödenmesi için Santos Kulübüyle bir anlaşma yaptıklarını ifade etti.Sanllehi, ""Cuma günü el sıkıştık ama pazartesi günü bize telefon edip Madrid'in 5 milyon euro daha fazla teklif ettiğini söylediler. Bunu kabul edemezdik çünkü öncesinde anlaşmaya varmıştık"" dedi.Neymar'ın henüz 17 yaşındayken (2009'da) transfer haklarının yüzde 40'ını satın alan ve futbolcunun Barcelona'ya transferinde kendisine karşılık gelen gerçek tutarı almadığını iddia eden DIS Grubu'nun açtığı davada, futbolcu Neymar, babası Neymar da Silva Santos ve annesi Nadine Golcalves ile eski Barcelona kulüp başkanlarından Sandro Rosell ve Josep Maria Bartomeu, Santos Kulübünün eski yöneticilerinden Odilio Rodrigues sanık olarak yargılanıyor.Neymar'ın sportif faaliyetlerinin durdurulması, 5 yıl hapis ve 159 milyon euro para cezası verilmesini talep eden DIS ayrıca, eski Barcelona kulüp başkanlarından Rossell ve Bartomeu için 5 yıl hapis, 6 yıl sportif görevlerden men ve 195 milyon euro para cezası istiyor.Savcılık ise aynı davada Neymar için 2 yıl hapis, 3 yıl futboldan men ve 10 milyon euro, futbolcunun annesi ve babası için 2 yıl hapis ve 10 milyon euro, Rossell için 5 yıl hapis, 3 yıl sportif yöneticilikten men ve 10 milyon euro, Barcelona Kulübünden 8,4 milyon euro, Santos'tan ve Neymar'ın ailesinin sahibi olduğu N&N şirketinden 1,4 milyon euro talep ediyor.Savcılık, Neymar'ın transferi döneminde Barcelona Kulübü Başkan Yardımcısı olan Bartomeu hakkında herhangi bir suçlamada bulunmuyor. İddianameye göre, o dönem Barcelona Kulübü Başkanı olan Rossell, normal şartlarda 2014'te Santos ile sözleşmesi sona erecek olan Neymar'ı transfer etmek için 2011 yılında futbolcunun menajeri olan babası ve kulüp yöneticileriyle ön anlaşma yapıyor.Savcılık, bu anlaşmanın diğer kulüplerin serbest bir şekilde Neymar'a teklif götürmelerini engellediğini ve DIS Grubu'nu transferden daha fazla kazanç elde etmekten mağdur bıraktığını ileri sürüyor. Davanın 31 Ekim'de sona ermesi öngörülüyor."
hurriyet,"Haberin DevamıGüney Kore'deki şampiyonada tırmanışını saçı açık şekilde gerçekleştiren İranlı sporcu Elnaz Rekabi, başörtüsünü yanlışlıkla düşürdüğünü söyledi.Rekabi'nin ailesi ve arkadaşları Pazartesi günü, tırmanışın ardından, bir İranlı yetkili ile görüştüğünü söyleyen sporcuyla daha sonra iletişim kuramadıklarını açıklamıştı. Ailesi Rekabi'nin güvenliğinden endişe ettiğini söylemişti.TAHRAN'A DÖNDÜBugün İran'ın Seul Büyükelçiliği Rekabi'nin Tahran'a döndüğünü açıkladı.Açıklamada ""Elnaz Rekabi, Asya Kaya Tırmanışı Şampiyonası'nın bitmesiyle Salı sabahı İran'a gitmek üzere Seul'den ayrıldı. İran İslam Cumhuriyeti Büyükelçiliği, Elnaz Rekabi hakkında çıkan bütün sahte haber, yalan ve yanlış bilgileri kesinlikle reddediyor"" denildi.Rekabi'nin başörtüsüz, at kuyruğu şeklindeki saçlarıyla tırmanış yapması, İran'daki protestolara destek verdiği şeklinde yorumlanmış ve İran'a erken gönderildiği belirtilmişti.Haberin DevamıBBC Farsça servisinden Rana Rahimpour, Rekabi'nin doğrudan İran'da bir hapishaneye gönderildiğinin düşünüldüğünü belirtmişti.Gözden KaçmasınParis'i dehşete düşüren cinayet... Detayları açığa çıktı:12 yaşındaki kızı öldürüp kutuya koymuşlar!Haberi görüntüleAÇIKLAMAYI SOSYAL MEDYA HESABINDAN YAPTIAncak Instagram'dan başörtüsünü yanlışlıkla düşürdüğünü açıklayan Rekabi, İran'a da takımıyla birlikte geri döndüğünü ekledi, herkesi telaşlandırdığı için özür diledi.Erkek kardeşinin Tasnim haber ajansı tarafından aktarılan konuşmasına göre, Rekabi ""İran milli takım formasıyla yarışmaya devam edecek"".İki yıl önce İranlı satranç hakemi Shohreh Bayat, kendisinin Şanghay'daki Dünya Kadınlar Satranç Şampiyonası'ndaki saçı açık halini gösteren fotoğrafların paylaşılmasının ardından ölüm tehditleri aldığını açıklamıştı.Bayat, başını örttüğü konusunda ısrar etmiş ancak İran'a geri dönmesi durumunda gözaltına alınabileceği konusunda uyarılınca İngiltere'ye giderek sığınma talep etmişti.MAHSA AMİNİ PROTESTOLARIHaberin DevamıTahran’da 13 Eylül’de ahlak polisi olarak bilinen İrşad devriyeleri tarafından gözaltına alındıktan sonra hastaneye kaldırılan Mahsa Amini, 16 Eylül’de hayatını kaybetmişti. Amini’nin 17 Eylül'de memleketi Sakkız kentindeki cenaze merasimi sonrasında başlayan gösteriler ülke geneline yayılmıştı.Ülke genelindeki gösterilerde şu ana kadar Gilan eyaletinde 739, Mazenderan Eyaleti’nde 450, İlam kentinde 180 ve Lorestan Eyletinde ise 120 kişinin gözaltına alındığı açıklanmıştı.Tahran Emniyet Müdürlüğü Mahsa Amini’nin ölümüne ilişkin yaptığı açıklamada, Amini’nin uygun olmayan başörtüsü nedeniyle gözaltına alındığını ve ardından karakolda hiçbir fiziki temas olmadan baygınlık geçirdiğini belirtmişti.Haberin Devamıİran devlet televizyonu, ülke genelindeki protestolarda aralarında polis memurları ve Devrim Muhafızlarına bağlı Besic milislerinin üyelerinin de bulunduğu en az 41 kişinin hayatını kaybettiğini duyurmuştu.Gözden KaçmasınJapon dağcı kendisine saldıran ayıyı böyle dövdü!Haberi görüntüle"
hurriyet,"Haberin DevamıAK Parti Genel Başkan Yardımcısı Hamza Dağ, A Haber'de önemli açıklamalarda bulundu.Bartın'da 41 işçinin hayatını kaybettiği maden kazası ile ilgili konuşan Dağ, ""Muhalefet açısından baktığımızda, bir afet olsa hemen acıları suiistimal edecek bir pozisyon görüyoruz. İzmir depreminde bizzat yaşadık. Orman yangınların CHP liderinin helikopter yok iddialarını gördük. Hadisenin iktidar olarak sizin bir süreç yönetmeniz gerekiyor. Enerji Bakanı ve İçişleri Bakanı hemen oraya gitti. 41 vatandaşımız vefat etmiş noktada, 58 vatandaşımız da yaralı olarak çıkarıldı.İhmale dair bir şey olsa bile hemen soruşturma yürüyecektir. Bir ihmal varsa da ortaya çıkarılacaktır."" ifadelerini kllandı.DEZENFORMASYONLA MÜCADELE AK Partili Dağ'ın konuşmasından öne çıkanlar şöyle:Biz 1.5 yıldır bunu tartıştık, konuştuk, bir noktaya getirdik. Hiç mağduriyet yaşamayan bir tek sosyal medya şirketleri var. Bu şirketlerin ülkenizin mahkemesinin kararına uymama gibi bir tavrı var. Siz bir ülke yönetiyorsunuz ama bu şirketler sizin ülkenize alınan hiçbir karara uymuyor. Biz bireyi korumak için bu kanunu getiriyoruz. Gazeteci de, birey de burada mağduriyet yaşıyor. Sosyal medya şirketlerine yükümlülük getiriyoruz.Haberin DevamıKılıçdaroğlu'nun ABD ziyareti - Seçim öncesi CHP ve İYİ Parti'nin bu şekilde ABD ziyareti sadece onlara siyasi rakip olarak bizlerin değil, toplumun da icazet almak olarak nitelendirileceği net. Bu programları yaparken bunun gündem olacağını bilerek yapıyorlar. Biz icazeti milleten alıyoruz. 8 saat meselesi olmasa bile CHP Liderinin bu ziyareti bu açıdan sorgulanır. Bu ziyaretinin programlanmasını Washington CHP Temsilciliği yapmamış. Bu programı kim yapmış? Siyasetin konuştuğu bir işi düşünce kuruluşları ile yaptık diyerek kurtulmanız sözkonusu değil. Fonladığınız temsilcileri de atlatarak kiminle görüştünüz? CHP Genel Başkanı oraya gitmişken ABD'nin Yunanistan politikası ile ilgili bir söz söylesin. Oraya gitmişken PKK/PYD'ye verilen silah desteği ile ilgili iki kelam etsin? Gönül bunları isterdi ama bunlarla ilgili bir söz sarf etmediğini hep birlikte gördük. Hatta daha da öteye gitti, 24 Şubat kriz başlamadan önce de, dünyada takdir gören, milletimizin de doğrudan etkilendiği Rusya-Ukrayna savaşını eleştiren bir açıklaması oldu. Biz Batı gibi, Avrupa gibi bu kış nasıl ısınacağız gibi bir problem yaşamıyoruz. Bunu yaşamamamızın nednei bu politikadır. Demek ki bunlar Anamuhalefet olarak iktidara namzetlerse bunların tutumu demek ki böyle olacaktır. Biz 85 milyon vatandaşımızı savaş ve krizden en az hasarla çıkarmak üzere bir politika izliyoruz.Haberin Devamı6'LI MASA ORTAK ADAY ÇIKARABİLİR Mİ?6+1'li masa ifadesini kullanmayı daha doğru buluyorum. Baktığınız zaman 7 siyasi parti arasındaki mücadele 'En büyük benim' mücadelesi. Her kafadan ses çıkan, en basit konuda bile anlaşamayan bu yapıdan millete hayır gelmez.Benim bir süredir siyaset izlediğimde de en son bir araya gelmelerini 2 Ekim'de yaptılar. Uzlaşı ihtimali olacağını düşünmüyorum. Benim görüşüm ortak bir aday çıkaramayacakları yönünde. Orada onlar açısından kolay bir süreç olmayacak. Bizim esas gündemimiz bu değil. Göz ucu ile de olsa, biz bu izlemeyi yapıyoruz. Ama asıl konumuz bu değil. Adayımız belli. Seçim gününe kadar yapacağımız kampanya da belli. Türkiye Yüzyılı ve seçim beyannemesini açıklayacağımız gün, açık havada yapacağımız programlar, televizyon programları bile belli. Müziklere ve filmlere kadar belli. Daha da genişletilebilir tabi.Haberin DevamıANKETLERDE SON DURUMGeçen hafta Ar-Ge Başkanımız partimizin oyu ile ilgili bir açıklama yapmıştı. AK Parti'nin son yapılan kamuoyu çalışmasında 41.9 oy oranında olduğunu gördük. AK Parti ve Cumhur İttifakı'nın oy oranı tendinin yükselişte olduğunu görüyoruz. Bunun eğilimi bizim için önemli."
bloomberght,"Rusya - Ukrayna savaşı ile beraber, Avrupa’nın Rusya’ya yaptırımlar uygulaması, Rusya’nın ise cevap olarak doğalgaz tedariğini kesmesi, Avrupa’da ithal fosil yakıtlara alternatif arayışını hızlandırdı. Finlandiya’nın fosil yakıtlar yerine kullanmayı planladığı kaynak ise deniz suyu.Finlandiya’nın başkenti Helsinki, hem elektrik üretimi, hem de ısınma için çoğunlukla kömür ve doğalgaz kullanıyor. Şehrin %75’inden fazlası fosil yakıtlar sayesinde ısınıyor.Finlandiyalı elektrik şirketi Helen Oy ve inşaat şirketi YIT Oyj ile İspanyol inşaat şirketi Acciona SA ortaklığında, Baltık Denizi tabanının, suyun 2 derece ısıda sabit kaldığı derinliklerine, 17 kilometre uzunlukta bir tünel inşa edilmesi ve buradan su çıkarılması planlanıyor.Plana göre, çıkarılan su, yeraltına yerleştirilmiş ısı pompalarıyla 80 ile 95 dereceye kadar ısıtılacak. Isı pompaları, Helen şirketine ait olan ve 2024’te kapanması planlanan kömür santralinin yerine kurulacak. Isı pompalarının gücü ise yenilenebilir ve nükleer kaynaklardan sağlanacak.Sistemin, 2030 yılına kadar karbon nötr olmayı planlayan şehrin, yaklaşık yüzde 40’ına yetecek kadar ısı üreteceği tahmin ediliyor. Alaska ve Norveç’te de benzer sistemler kullanılırken, tamamlanmasının 7 yıl süreceği tahmin edilen, 400 milyon euro değerindeki proje, benzer sistemler arasında en büyüğü olacak.Yaz mevsiminde ise, aynı sistem kullanılarak, soğuk deniz suyu ile şehir soğutulabilecek."
