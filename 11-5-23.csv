source,content
NTV,"

31 Ekim'de T24 isimli internet haber sitesinde gazeteci Tolga Şardan tarafından kaleme alınan ""MİT'in Cumhurbaşkanlığı'na sunduğu 'yargı raporu'nda neler var?"" başlıklı bir yazı yayımlandı. Yazının ardından İstanbul Cumhuriyet Başsavcılığımız tarafından re'sen soruşturma başlatıldı.
GÖZALTINA ALINDI
Savcılık, ""Halkı Yanıltıcı Bilgiyi Alenen Yayma"" suçunun unsurlarını oluşturacak nitelikte söz ve beyanlar bulunduğu değerlendirildiğini belirtti. Gazeteci Tolga Şardan, soruşturma kapsamında gözaltına alındı. Adliyeye sevki gerçekleşe Tolga Şardan, çıkarıldığı Nöbetçi Sulh Ceza Hakimliği'nce tutuklandı.
TAHLİYESİNE KARAR VERİLDİ
5 gündür tutuklu olan Tolga Şardan'ın avukatı tutukluluğa ilişkin itirazda bulundu. İtirazı değerlendiren mahkeme, Şardan'ın tahliyesine karar verdi.
 

 


"
NTV,"

Yargıtay Başkanı Mehmet Akarca, 6 Kasım 2023 - 6 Ocak 2024 tarihleri arasında, mesleki bilgi ve kapasitelerinin artırılması amacıyla Yargıtay Başkanlığında görevlendirilen 155 hâkim ve Cumhuriyet savcısı adaylarına yönelik Yargıtay Başkanlığı Konferans Salonu'nda düzenlenen bilgilendirme seminerine katıldı.
""SAVAŞ SUÇLULARI HUKUK ÖNÜNDE HESAP VERECEK""
Yargıtay Başkanı Akarca, programda yaptığı konuşmada, Filistin'de yaşanan saldırıları ve katliamı şiddetle kınadığını ifade etti. Akarca, Gazze'nin yoğun bir bombardıman ve yoğun bir saldırı altında olduğunu belirterek, ""Savaşın bir ahlakı olur, bir hukuku olur. Maalesef bu katliamlar kendisine medeni diyen, uygar toplumlar diyen batının ve tüm dünyanın gözü önünde cereyan ediyor. Herkes buna görmezden geliyor. Vicdanlar körelmiş, sesler kısılmış ve herkes bakışını başka bir tarafa çeviriyor. Onun için Filistin'de yaşanan bu katliamları şiddetle kınıyoruz. Bunu yapan savaş suçlularının hukuk önünde hesap vereceklerine inanıyorum. Bu bizim vicdanımıza da, insanlığın vicdanında da gerçekten de çok büyük bir yara açmış durumda. Hepimiz bunun takipçisi olmak durumundayız"" dedi.

 


"
NTV,"

Eski başbakanlardan Binali Yıldırım, Anadolu Ajansının (AA) düzenlediği ""Türk Haber Ajansları Medya Zirvesi: Medyada Birlik ve Gelecek Vizyonu"" programında yaptığı konuşmada, gerçekleştirilen imza töreniyle Türk Haber Ajansları Birliğinin (ATNA) kurulduğunu söyledi.
İki yılı aşan çetin, zahmetli bir çalışma sonucunda bu birliğin teşkili noktasına gelindiğini dile getiren Yıldırım, şunları ifade etti:
""Esasında haberler de sahiplerine göre şekillenir. Dünyada bölgesel, küresel haber ajanslarının oluşturduğu birliktelikler var. 'Emperyal ülkeler', diğer adıyla 'sömürgeci ülkeler', eskiden sömürgeciliklerini doğrudan yapıyorlardı ve hiçbir dış etkiye de önem vermezlerdi ancak 21. yüzyılda dünyada büyük bir değişim oldu. O değişim nedir? Sanayi devrinden bilgi-iletişim devrine geçiş oldu. Bilgi-iletişim devri demek, her şeyden herkesin anında haberi olması demek. Eskiden bir haber ancak 24 saat sonra teyit edilirdi, doğrulanırdı. Gün geçmeden doğru mudur, yanlış mıdır anlaşılmazdı. Artık sosyal medya ve internet marifetiyle anlık, saniyeler içerisinde haber eskiyor, yenisi geliyor.""
Artık dünyanın küresel bir kıyıya dönüştüğünü belirten Yıldırım, burada yapılması gerekenin doğru haberi en önce muhataplarına iletmek olduğunu vurguladı.
Yıldırım, ""Bugün emperyal ülkelerin haber ajansları, işte Associated Press, Reuters, Deutsche Presse-Agentur, Agence France-Presse ve buna benzer yani Batılı, emperyal ülkelerin haber ajansları, haberlerini verirken o ülkelerin çıkarlarının halel görmemesine azami dikkat ederler. Uzun yıllar bizim gibi gelişmekte olan ülkeler de ne yazık ki haberleri verirken bu kaynaklara müracaat ederek verme durumunda kaldık. Elimizdeki imkanlar yeterli değildi."" ifadelerini kullandı.
Türkiye'nin de desteğiyle Karabağ'ın işgalden kurtulduğuna dikkati çeken Yıldırım, bundan bazılarının rahatsız olduğunu söyledi.
Bu rahatsızlığın İsrail'in Gazze'ye saldırılarında değerlendirildiğine işaret eden Yıldırım, sözlerini şöyle sürdürdü:


""Bu rahatsızlığı olanlar, İsrail'in Gazze saldırısında fırsatı değerlendirmeye kalktılar. Ne dediler? 'Azerbaycan, İsrail'in yanında.' yalanını ortaya attılar. Biz, bu söylemin arkasındaki maksadın ne olduğunu çok iyi biliyoruz. Karabağ'da karın ağrısı olanlar, bu olayı hazmedemeyenler, Can Azerbaycan'ı başka bir yerde konumlandırma gayreti içinde olur. Biz çok iyi biliyoruz ki bağımsız, başkenti Doğu Kudüs olan Filistin konusunda Türkiye ile Azerbaycan arasında zerre kadar fark yoktur.""
""İSRAİL, ZAMAN ZAMAN BOCALIYOR, DAHA DA BOCALAMAYA DEVAM EDECEK""
Yıldırım, İsrail'in Gazze'ye saldırılarını ve yaşanan çatışmayı sahada takip eden basın mensuplarına değinerek, ""Bakın, 7 Ekim'den beri sahadan tüm gerçekliğiyle yalın bir şekilde dünya kamuoyuna hizmet eden Türk haber ajanslarıdır, Türk muhabirleridir, Türk medyasıdır. Hayatını riske atma pahasına hem ülkemizi hem Türk dünyasını hem de dünyayı yalan habere karşı bilgilendirmek için yoğun bir gayret gösteriyorlar. Onun için İsrail, zaman zaman bocalıyor, daha da bocalamaya devam edecek."" değerlendirmesinde bulundu.
Savaşın da bir hukukunun olduğunu belirten Yıldırım, şunları söyledi:


""Siz savaşta bebekleri, savunmasız insanları, kadınları, çocukları öldüremezsiniz. Hedef ayrımı yapmaksızın bombaları yağdıramazsınız. Gün gelir bunun hesabı sorulur ve nitekim bütün bu yayınlar, gelecek hukuki davalar için birer delil niteliği teşkil etmektedir. Bunu da kim yapacak? Bunu da emperyal veya sömürgeci ülkelerin kontrolünde olmayan basın ve medya kuruluşları, Türk medyası, Türk devletleri medyası yapacak. Bu birlik onun için çok önemli.""
Yıldırım, birliğin kurulmasında emeği geçen başta Cumhurbaşkanı Recep Tayyip Erdoğan olmak üzere Cumhurbaşkanlığı İletişim Başkanı Fahrettin Altun'a, AA Yönetim Kurulu Başkanı ve Genel Müdürü Serdar Karagöz ile birliğe ortak olan Azerbaycan, Kazakistan, Kırgızistan ve Özbekistan haber ajanslarının yetkililerine teşekkür etti.
""TÜRKİYE OLARAK BİZ HER ZAMAN HAKTAN, HUKUKTAN, ADALETTEN YANA OLDUK""
Sovyetlerin dağılmasından sonra dünyanın düzeninin bozulduğunu belirten Yıldırım, böylece iki kutuplu dünyanın oluştuğunu dile getirdi.
Yıldırım, tek kutuplu dünya hevesiyle okyanus ötesinin kendisini ""emperyal ülke"" ilan ettiğini anlatarak, şunları söyledi:


""Fakat görüldü ki onun da dünyanın değişen dengelerini idare etme kabiliyeti yok. Eğer olsaydı dünyanın süper gücü, İsrail'in güdümüne kayıtsız şartsız girmezdi. Bugün orada icraat yapan, savaş suçu işleyen masumları gözünü kırpmadan yok eden İsrail değildir, onun arkasındaki süper güçtür, sözüm ona gelişmiş Batı ülkeleridir. Dolayısıyla sorumluluğu sadece İsrail'in üzerine atmak kolaycılık olur. Elbette ki yıllar gelecek bunun hesabını özgür dünya bir gün soracaktır. Türkiye olarak biz her zaman haktan, hukuktan, adaletten yana olduk. Bundan böyle de aynı tutumumuzu devam ettireceğiz.""
Türkiye'de sosyal medya üzerinden işlenen suçlara yönelik mücadelede ve farkındalık oluşturmada ciddi bir çalışma olduğunun altını çizen Yıldırım, sosyal medyanın ""sorumsuz bir medya"" olmadığını vurguladı.
Yıldırım, gerçek hayatta ne suçsa sanal alemde de aynı şeyin suç olduğuna işaret ederek, ""Sanal dünya yalan dünyası değildir. Onun için bu mücadeleyi hep beraber yapacağız. Amacımız doğruları en hızlı şekilde insanlara ulaştırmak, sömürgeci ülkelerin olayları perdelemesinin önüne geçmek. Bu anlamda Anadolu Ajansımızın öncülük ettiği bu girişim, bu teşebbüs elbette ki çok önemli."" şeklinde konuştu.

 


"
NTV,"

Başkan Recep Tayyip Erdoğan 3 günlük Rize programının son gününde dünyaca ünlü turizm merkezi Ayder Yaylası'nda sürdürülen kentsel dönüşüm çalışmalarını incelemek üzere Güneysu'daki konutundan ayrılarak helikopterle Ayder Yaylası'na geldi.

Erdoğan burada doğa yapısı bozulmadan yapımı tamamlanan yenileme ve koruma projesi kapsamındaki termal tesis ve misafir konaklama birimleri, Ayder çevre düzenlemeleri ve 1600 kapasiteli Ayder kapalı otoparkı yerinde inceledi.

Bölgedeki kentsel dönüşüm çalışmalarını da havadan inceleyen Erdoğan, kendisine verilecek brifing için Kaçkar Resort Otel'deki kahvaltılı programa katıldı. Başkan Erdoğan Ayder programının ardından helikopter ile Ankara'ya gitmek üzere Rize-Pazar havalimanına geçti.

 

 


"
NTV,"

Başkan Recep Tayyip Erdoğan, Rize'nin Çamlıhemşin ilçesine bağlı Ayder Yaylası'nda incelemelerde bulundu. Güneysu ilçesinden helikopterle Ayder Yaylası'na gelen Erdoğan, bölgede yapılan yenileme ve koruma çalışmalarını bir süre havadan inceledi.

"
NTV,"

Bakanlığın sosyal medya hesabından yapılan açıklamada, ""Irak'ın kuzeyindeki Pençe-Kilit Operasyonu bölgesinde aralıksız olarak arama-tarama faaliyetlerine devam eden Mehmetçiklerimiz, teröristlerin inlerine teker teker girmeyi sürdürüyor. Bölgede gerçekleştirilen son arama-tarama faaliyetinde aynı bölgede bir adet sığınak ve bir adet mağara tespit edildi. Sığınakta yapılan detaylı aramalarda; 16 adet AK-47 piyade tüfeği, 3 adet AK-74 piyade tüfeği, 23 adet el bombası, 6 adet RPG-7 mühimmatı, 250 adet 5.45 mm AK-74 piyade tüfeği mühimmatı, 13 adet AK-47 piyade tüfeği şarjörü, 3 adet Dragunov keskin nişancı tüfeği şarjörü, 11 adet RPG-7 sevk fişeği ele geçirildi. Çok sayıda odası olduğu ve iki girişinin bulunduğu belirlenen mağarada yapılan aramada ise; 1 adet 5 kilovat jeneratör, 1 adet hilti, 1 adet matkap, 2 adet güç kaynağı ve çok sayıda muhtelif yaşam malzemesi ele geçirildi"" denildi. 

 


"
NTV,"

ABD Dışişleri Bakanı Antony Blinken, Dışişleri Bakanı Hakan Fidan ile görüşmek üzere dün gece saatlerinde Ankara'ya geldi.
Dün ABD'li bakanı Esenboğa Havalimanı'nda, ABD'nin Ankara Büyükelçisi Jeffry Flake, Dışişleri Bakanlığı Amerika'dan Sorumlu İkili Siyasi İşler Genel Müdürü Büyükelçi Yaprak Balkan, Ankara Vali Yardımcısı Namık Kemal Nazlı ile diğer yetkililer karşıladı.

GÖRÜŞME 2,5 SAAT SÜRDÜ

Dışişleri Bakanı Hakan Fidan'ın, ABD Dışişleri Bakanı Antony Blinken ile görüşmesi sona erdi. Fidan ve Blinken'ın baş başa ve heyetler arası görüşmesi, 2,5 saat sürdü. Görüşmenin ardından Blinken ile heyeti, Dışişleri Bakanlığı'ndan ayrıldı.
ANA GÜNDEM: GAZZE
Diplomatik kaynaklardan gelen bilgiye göre; Dışişleri Bakanı Hakan Fidan ile ABD Dışişleri Bakanı Antony Blinken arasında bugün Ankara'da gerçekleşen görüşmede başta Gazze olmak üzere bölgesel gelişmeler ve ikili ilişkiler ele alındı.
Dışişleri Bakanı Fidan, bugünkü görüşmede ABD'li mevkidaşı Blinken'a, İsrail'in Gazze'de sivilleri hedef almasının ve insanları yerlerinden etmesinin önlenmesi, acilen tam ateşkes ilan edilmesi gerektiğini vurguladı.
Diplomatik kaynaklardan edinilen bilgiye göre, Gazze konusunda görüş teatisinde bulunulan görüşmede, sivillerin zarar görmemesi, insani yardımların sürekli ve kesintisiz biçimde ulaştırılmasının temini konusunda her iki taraf da görüş birliği içinde olduklarını teyit etti.
Görüşme hakkında bilgi veren diplomatik kaynak, ""Türkiye ve ABD, Gazze'de sivillerin zarar görmemesi, insani yardım ulaştırılmasının gerekliliği ve iki devletli çözüm konusunda mutabık. Bugünkü görüşmede iki devletli çözüm için birlikte çalışmanın gereği de vurgulandı"" dedi.
Görüşmede, Dışişleri Bakanı Fidan, ABD'li mevkidaşı Blinken'a Gazze'de sivil hedeflerin bombalanmasının, alt yapının tahrip edilmesin kabul edilemez olduğuna da dikkati çekti.
Dışişleri Bakanlığı'ndaki görüşmede İsveç'in üyeliği çerçevesinde NATO'nun genişleme sürecinin, ikili ve bölgesel konuların da ele alındığı kaydedildi.
Bakan Fidan ile görüşen Blinken: ""Çatışmanın yayılmasını önlemeyi konuştuk"" | Video

 


Görüşme sonrası açıklama yapan Blinken şu ifadelere yer verdi:

ABD Dışişleri Bakanı Antony Blinken, ""Buradaki derin endişeleri biliyoruz. Gazze'deki korkunç bedeli görüyoruz. Filistinlilerin, masum sivillerin ödediği bedeli görüyoruz. Buradaki endişeyi paylaşıyoruz ve her gün çalışıyoruz bu konuda"" dedi.

ABD Dışişleri Bakanı Blinken, Dışişleri Bakanı Hakan Fidan'la görüşmesinin ardından havaalanında basın mensuplarına açıklamalarda bulundu.
Gazze konusunda çalışmaların devam ettiğini söyleyen Blinken, ""Buradaki derin endişeleri biliyoruz. Gazze'deki korkunç bedeli görüyoruz. Filistinlilerin, masum sivillerin ödediği bedeli görüyoruz. Buradaki endişeyi paylaşıyoruz ve her gün çalışıyoruz bu konuda. İsraillilerle temas halindeyiz. Atabilecekleri adımları konuştuk. Sivil kayıpları azaltmak için atılabilecek adımları ve Gazze'ye daha fazla yardım ulaştırılması için somut adımların önümüzdeki günlerde hayata geçtiğini göreceksiniz. Büyük miktarda yardımın Gazze'deki ihtiyaç sahiplerine ulaşması için gerekli adımların önümüzdeki günlerde atıldığını göreceksiniz. Gazze'den sivillerin çıkarılması konusunda da önemli adımlar ve önemli görüşmeler yaptık. Görüşmenin de ötesinde farklı bölge ülkelerinin etkilerini kullanarak çatışmanın bölgeye yayılmaması için elimizden geleni yaptık. Bu son derece kritik. Bölge ülkeleri de bunun yaşanmaması için son derece büyük bir çaba gösteriyor"" ifadelerini kullandı.
      Bakan Fidan, Blinken'ın sarılma hamlesine karşılık vermedi | Video  
 

Adil ve sürdürülebilir bir barış için şartların oluşturulması için bölge ülkeleriyle çok önemli görüşmeler yapıldığının altını çizen Blinken, ""Bu konuda çalışmaya devam ediyoruz. Bu krizi çözmeye çalışırken sonrasını da düşünüyoruz. Daha iyi bir yolun önümüzde olması için gidilecek daha iyi bir yol olması için çabalıyoruz. Tüm bu konularda ilerleme sağladığımızı düşünüyorum. Her gittiğim yerde aynı şeyi duydum. Tüm bu konularda ABD'nin önderliğinin liderliğinin alternatifi bulunmuyor. Ülkeler bize bakıyor. Bir şeyler yapmamızı bekliyor"" diye konuştu.

Rehineler konusuna yoğun bir şekilde odaklanıldığını vurgulayan Blinken, ""İnsani bir aranın bu konuda da fayda sağlayabileceğini düşünüyoruz. İnsani ara rehineler açısında da fayda sağlayabilir. Sadece Gazze'de değil Batı Şeria'da olanlara da odaklanmış durumdayız"" açıklamasında bulundu.

 


"
NTV,"

Özbek'in cenazesi, Prof. Dr. Alaeddin Yavaşca Devlet Hastanesi'ndeki işlemlerin ardından 1. Hudut Alay Komutanlığı'na getirildi.
Basına kapalı olarak yapılan törene, Kilis Valisi Tahir Şahin, Belediye Başkanı Servet Ramazan, Cumhuriyet Başsavcısı Selçuk Akman, 6. Kolordu Komutanı Tümgeneral Mehmet Özeren, 1. Hudut Alay Komutanı Piyade Kurmay Albay Ümit Çelik, askeri yetkililer ve diğer protokol üyeleri katıldı.
Törenin ardından şehidin naaşı helikopterle memleketi Niğde'ye uğurlandı.

 


"
